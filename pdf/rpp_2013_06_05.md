NarodowyBankPolski
RadaPolitykiPieniężnej
00-919Warszawa,ul.Świętokrzyska11/21,tel.(22)6532888,fax(22)6531328
www.nbp.pl/rpp
Warszawa, 5 czerwca 2013 r.
INFORMACJA PO POSIEDZENIU RADY POLITYKI PIENIĘŻNEJ
w dniach 4-5 czerwca 2013 r.
Rada postanowiła obniżyć stopy procentowe NBP o 0,25 pkt proc. do poziomu:
stopa referencyjna 2,75% w skali rocznej;
stopa lombardowa 4,25% w skali rocznej;
stopa depozytowa 1,25% w skali rocznej;
stopa redyskonta weksli 3,00% w skali rocznej.
Aktywnośćgospodarcza na świecie w I kw. 2013 r. pozostała niska. Jednocześnie widoczne
było silne zróżnicowanie stanu koniunktury w poszczególnych gospodarkach. Przyspieszeniu
wzrostu PKB w Stanach Zjednoczonych towarzyszyło utrzymanie się recesji w strefie euro i
pewne osłabienie wzrostu w części największych krajów rozwijających się, w tym w Chinach.
W Niemczech dynamika PKB byładodatnia, natomiast w pozostałych dużych gospodarkach
strefy euro PKB nadal się obniżał. Najnowsze dane dotyczące koniunktury w strefie euro,
mimo pojawienia się sygnałów pewnej poprawy, wskazują na utrzymywanie się
niekorzystnych tendencji w tej gospodarce na początku II kw.
Niska dynamika aktywności gospodarczej na świecie, a także wcześniejszy spadek cen
surowców sprzyjają dalszemu obniżaniu się inflacji w wielu krajach.
W Polsce, wstępne dane o PKB w Ikw. 2013 r. wskazują na nieco silniejsze niż oczekiwano
spowolnienie wzrostu gospodarczego. Obniżenie dynamiki PKB w I kw. wynikało ze
zmniejszenia dodatniego wkładu eksportu netto do wzrostu PKB, przyjednocześnie nadal
obniżającym się popycie krajowym. Do spadku popytu krajowego –w warunkach
utrzymującej się stagnacji konsumpcji–nadal przyczyniał się spadek inwestycji, choć był on
mniejszy niż w poprzednim kwartale. Daneza kwiecień oprodukcji przemysłowej,
budowlano-montażowejoraz o sprzedaży detalicznej, a także większość wskaźników
koniunktury, wskazująna utrzymanie się niskiego wzrostu gospodarczego także na początku
II kw.
Kontynuacja spowolnienia popytu w gospodarce krajowej w I kw.br. przyczyniła się do
dalszego pogorszenia sytuacji na rynku pracy, w tym spadku liczby pracujących i wzrostu
bezrobocia. Równieżdane zsektora przedsiębiorstw za kwiecieńwskazują na kontynuację
spadku zatrudnienia, czemu towarzyszy wzrost stopy bezrobocia rejestrowanego (po
wyeliminowaniu czynników sezonowych). Sytuacja na rynku pracy przyczynia się do
utrzymania niskiej dynamiki wynagrodzeń.
W kwietniu przyrost akcji kredytowej dla sektora prywatnego pozostał ograniczony. Zarówno
dynamika kredytów dla gospodarstw domowych, jak i dla przedsiębiorstw utrzymały się na
niskim poziomie.
2
Inflacja CPI w kwietniu br. ponownie się obniżyła i wyniosła 0,8% r/r, pozostając wyraźnie
poniżejcelu inflacyjnego NBP (2,5%). Do obniżenia inflacji przyczynił się głównie spadek
dynamiki cen energii, w tym paliw. Jednocześnie niski poziom inflacji bazowej, a także
pogłębienie się spadku cen produkcji, potwierdzająutrzymywanie się niskiej presji popytowej
i kosztowej w gospodarce. Towarzyszy temu dalsze obniżenieoczekiwań inflacyjnych
gospodarstw domowych.
W ocenie Rady, napływające dane wskazują na niższyniż oczekiwano wzrost gospodarczy w
Polsce oraz silniejszy od przewidywanego w marcowej projekcji spadek inflacji. Jednocześnie
utrzymuje się niepewność dotyczącaskali i momentu oczekiwanego ożywienia
gospodarczego w strefie euro, któramoże negatywnie wpływaćna aktywność gospodarczą w
Polsce. Biorąc to pod uwagę Rada postanowiła ponownie obniżyć stopy procentowe NBP.
Rada uznaje, że rozpoczęty w listopadzie 2012 r. cykl obniżek stóp procentowych sprzyja
ożywieniu gospodarki i ogranicza ryzyko kształtowania się inflacji poniżej celu inflacyjnego
w średnim okresie.
