1/3
Warszawa, 9 listopada 2022 r.
Informacja po posiedzeniu Rady Polityki Pieniężnej
w dniu 9 listopada 2022 r.
Rada podjęła decyzję o utrzymaniu stóp procentowych NBP na niezmienionym
poziomie:
▪stopa referencyjna 6,75%;
▪stopa lombardowa 7,25%;
▪stopa depozytowa 6,25%;
▪stopa redyskontowa weksli 6,80%;
▪stopa dyskontowa weksli 6,85%.
Napływające dane wskazują na pogarszanie siękoniunktury w otoczeniu polskiej
gospodarki. W III kw. br. nastąpiło wyraźne obniżenie rocznej dynamiki PKB w strefie
euro i jej stabilizacja w Stanach Zjednoczonych. Jednocześnie, mimo korzystnej sytuacji na
rynkach pracy w największych gospodarkach, w październiku dalej obniżały się
wskaźniki koniunktury. Negatywnie na aktywność gospodarczą na świecie oraz jej
perspektywy oddziałująprzede wszystkim konsekwencje agresji zbrojnej Rosji na
Ukrainę, w tym wysokie ceny surowców, żywnościi komponentów do produkcji, a także
zacieśnianie polityki pieniężnej na świecie. Utrzymuje się przy tym niepewność dotycząca
dalszego wpływu tych szoków na koniunkturę, w tym –pomimo pewnego spadku cen
gazu wEuropie wostatnim okresie –utrzymuje się niepewność dotycząca wpływu
sytuacji na rynku surowców energetycznychna aktywność w gospodarce europejskiej w
najbliższych kwartałach.
W wielu gospodarkach inflacja kształtuje się na najwyższympoziomieod dekad, a w
strefie euro oraz w krajach regionu Europy Środkowo-Wschodniej nadal rośnie. Istotnym
źródłem wysokiej dynamiki cen pozostają wysokie ceny surowców, do których
przyczyniają się konsekwencje agresji zbrojnej Rosji na Ukrainę,oraz utrzymujące się –
pomimo ich złagodzenia –zaburzenia w globalnych łańcuchach podaży.Do wzrostu cen
przyczyniają się takżeczynniki popytowe i rosnące koszty pracy. Czynniki te, wraz z
przekładaniem się wcześniejszych wzrostów kosztów produkcji na ceny dóbr
konsumpcyjnych, prowadzą również do wzrostu inflacji bazowej.
2/3
W warunkach wysokiejinflacji główne banki centralne w ostatnim okresie w dalszym
ciągu zacieśniały politykę pieniężną. W szczególnościRezerwa Federalna Stanów
Zjednoczonych i Europejski Bank Centralny po raz kolejny podwyższyły stopy
procentowe.
W Polsce dostępne dane miesięczneza III kw. br., w tym o produkcji przemysłowej,
budowlano-montażowej i sprzedaży detalicznej, oraz wskaźniki koniunktury sugerują, że
roczna dynamika PKB ponownie się obniżyła. W kolejnych kwartałach prognozowane jest
dalsze spowalnianie wzrostu gospodarczego, przy czym perspektywy koniunktury
obarczone są znaczną niepewnością.Mimo spadku dynamiki PKB, nadal utrzymuje się
bardzo dobra sytuacja na rynku pracy, w tym na niskim poziomie kształtuje się stopa
bezrobocia.
Inflacja CPI w Polsce –według szybkiego szacunku GUS –wzrosła wpaździerniku 2022 r.
do 17,9% r/r. Wzrost inflacji w ostatnich miesiącach wynikał w znacznej mierze ze
stopniowego przenoszenia wysokich cen surowcówna ceny dóbr konsumpcyjnych.
Wysokie ceny surowców znalazły odzwierciedlenie we wzroście cen żywnościi energii.
Jednocześniezwiększały one także koszty funkcjonowania przedsiębiorstw, co –
w warunkach nadal relatywnie wysokiego popytu –skłaniało firmy do podnoszenia cen
dóbr konsumpcyjnychi przyczyniało się do zwiększenia inflacji bazowej. Inflacja bazowa
byłatakże podwyższana przez efekty utrzymujących się –pomimo ich stopniowego
łagodzenia –zaburzeń w globalnych łańcuchach dostaw. W dalszymciągu ograniczająco
na dynamikę cen konsumpcyjnych oddziaływała natomiast Tarcza Antyinflacyjna.
Rada zapoznała się z wynikami listopadowej projekcji inflacji i PKB z modelu NECMOD.
Zgodnie z projekcją –przygotowaną przy założeniu niezmienionych stóp procentowych
NBP oraz uwzględniającą dane dostępne do 21 października2022 r. oraz informacje o
planowanych zmianach legislacyjnych ogłoszonych do 7 listopada 2022 r. –roczna
dynamika cen znajdzie się z 50-procentowym prawdopodobieństwem w przedziale 14,4
–14,5% w 2022 r. (wobec 13,2 –15,4% w projekcji z lipca 2022 r.), 11,1 –15,3% w 2023 r.
(wobec 9,8 –15,1%), 4,1 –7,6% w 2024 r. (wobec 2,2 –6,0%) oraz 2,1 –4,9% w 2025 r. Z
kolei roczne tempo wzrostu PKB według projekcji znajdzie się z 50-procentowym
prawdopodobieństwem w przedziale4,3 –4,9% w 2022 r. (wobec 3,9 – 5,5% w projekcji z
lipca 2022 r.), -0,3 –1,6% w 2023 r. (wobec 0,2 –2,3%), 1,0 –3,1% w 2024 r. (wobec 1,0 –
3,5%) oraz 1,8 – 4,4% w 2025 r.
3/3
Rada ocenia, że spodziewaneosłabienie koniunktury w otoczeniu polskiejgospodarki
wraz z zacieśnieniem polityki pieniężnej przez główne banki centralne będzie wpływać
ograniczająco na globalną inflację i ceny surowców. Osłabienie koniunktury światowej
będzie takżeobniżać dynamikęwzrostu gospodarczegow Polsce. W takich warunkach
dotychczasowe istotne zacieśnienie polityki pieniężnejNBPbędzie sprzyjaćobniżaniu się
inflacji w Polsce w kierunku celu inflacyjnego NBP. Jednocześnie ze względu na skalę i
trwałość odziaływaniaobecnych szoków, które pozostają poza wpływem krajowej
polityki pieniężnej, w krótkim okresie inflacjapozostanie wysoka, a powrótinflacji docelu
inflacyjnego NBP będzie następował stopniowo.Szybszemu obniżaniu inflacji
sprzyjałoby umocnienie złotego, które w ocenie Rady byłoby spójne z fundamentami
polskiej gospodarki.
Dalsze decyzje Rady będą zależne od napływających informacjidotyczących perspektyw
inflacji i aktywności gospodarczej, w tym od wpływu agresji zbrojnej Rosji naUkrainęna
polską gospodarkę.
NBP będzie podejmował wszelkie niezbędne działania dla zapewnienia stabilności
makroekonomicznej i finansowej, w tym przede wszystkim w celu ograniczenia ryzyka
utrwalenia się podwyższonej inflacji. NBP może stosować interwencje na rynku
walutowym, w szczególności w celu ograniczenia niezgodnych z kierunkiem
prowadzonej polityki pieniężnej wahań kursu złotego.
