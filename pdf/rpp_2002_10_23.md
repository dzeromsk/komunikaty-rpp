I. Ocena sytuacji gospodarczej
We wrześniu br. utrzymał się obserwowany od czerwca trend stopniowej
poprawy koniunktury w przemyśle. Produkcja przemysłowa we wrześniu br.
w porównaniu z analogicznym okresem ub.r. wzrosła o 6,7%. Relatywnie
wysoki wzrost wynika częściowo z dłuższego niż we wrześniu ub.r. czasu
pracy, szacuje się, że po uwzględnieniu czynników o charakterze
sezonowym ( w tym czasu pracy) produkcja sprzedana wzrosła o 3,7%.
Szczególnie korzystnym zjawiskiem jest utrzymywanie się znacznie wyższej
dynamiki produkcji w przetwórstwie przemysłowym (wzrost produkcji o
8,4%, a po uwzględnieniu różnic sezonowych wzrost o 5,2%). Spośród 29
działów przemysłu wzrost odnotowano w 22. Podobnie, jak w poprzednich
miesiącach najwyższe przyrosty produkcji notuje się w przemysłach o
wysokim udziale sprzedaży na eksport.
Wrzesień nie przyniósł poprawy nastrojów przedsiębiorców i konsumentów
zarówno w USA, jak i w strefie euro (przykładowo: wiodący dla nastrojów
amerykańskich konsumentów wskaźnik Uniwersytetu Michigan obniżył się
w październiku do poziomu 80,4, wobec jeszcze 86,1 we wrześniu, a
odzwierciedlające klimat wśród przedsiębiorców wskaźniki: amerykański
NAPM obniżył się we wrześniu do 49,5 wobec 50,5 w sierpniu, a niemiecki
IFO do 88,2 wobec 88,8 w sierpniu). Podobnie jak w poprzednich dwóch
miesiącach, główną przyczyną tych tendencji jest utrzymujące się ryzyko
geopolityczne.
Ocenia się, że w USA aktywność gospodarczą w III kwartale br.
podtrzymywał popyt konsumpcyjny, w strefie euro natomiast eksport netto.
Obecne silne pogorszenie nastrojów wśród podmiotów gospodarczych obu
regionów prawdopodobnie osłabi wzrost tych gospodarek w IV kwartale br.
i I kwartale 2003 r.
Główne ośrodki analityczne zweryfikowały w dół prognozy wzrostu PKB w
2002 r.: dla strefy euro średnio z ok. 1% do 0,8% (w tym dla Niemiec
odpowiednio z 0,6% do 0,4%) i dla USA z 2,5% do 2,4% w 2002 r.
Obniżono także prognozy wzrostu w 2003 r.: z 2,4% do 2,0% dla strefy euro
(dla Niemiec odpowiednio z 2,2% do 1,6%) oraz USA z 3,0% do 2,8%
W dalszym ciągu czynnikiem o dużym stopniu niepewności jest
kształtowanie sięświatowych cen ropy naftowej. Wzrost ryzyka
p
olitycznego sprawił, że we wrześniu 2002 r. kontynuowany był wzrostowy
trend cen ropy naftowej na rynkach światowych. Średnia cena ropy typu
Brent ukształtowała się w III kwartale br. na średnim poziomie 27 USD/b, a
więc o prawie 2 dolary wyższym niż w II kwartale br. W opinii analityków
rynkowych prawdopodobne jest utrzymanie się podobnie wysokich cen ropy
także w IV kwartale br.
Wzrost produkcji
przemysłowej we
wrześniu br.
brak poprawy
nastrojów
przedsiębiorców i
konsumentów w
USA i strefie euro
obniżenie prognoz
wzrostu
gospodarczego w
w USA i w strefie
euro
wysoki poziom cen
ropy naftowej na
świecie
II. Sytuacja w sektorze finansów publicznych
Sytuacja budżetu państwa we wrześniu br., w porównaniu do
poprzedniego miesiąca, kształtowała się mniej korzystnie. W analizowanym
miesiącu zanotowano niską dynamikę dochodów podatkowych, w związku
ze stosunkowo niskimi wpływami z podatków pośrednich, jak również
osłabieniem wpływów z podatku dochodowego od osób fizycznych.
Istnieje duże prawdopodobieństwo, iż dochody z tytułu podatków
pośrednich ukształtują się w ostatnim kwartale br. na poziomie niższym od
średnich wpływów uzyskanych w miesiącach poprzednich. Będzie to
efektem wprowadzonych zmian systemowych, tj. wydłużenia okresu
rozliczeń zwrotu VAT przez urzędy skarbowe, możliwości kwartalnego
rozliczania VAT przez małe przedsiębiorstwa (przesunięcie części wpływów
na 2003 r.), obniżenia akcyzy od wyrobów alkoholowych. Stwarza to
zagrożenie, że wykonanie dochodów budżetu państwa w 2002 r.  niższe od
przyjętego w ustawie budżetowej.
Powstanie niedoboru dochodów budżetu państwa w 2002 r. oznaczać
będzie trudną sytuację po stronie wydatkowej. Łączyć się to może z
koniecznością ograniczenia części wydatków w roku bieżącym i z
przesuwaniem ich na rok przyszły.
Sytuacja finansowa pozostałych podmiotów sektora finansów
publicznych w sierpniu i we wrześniu br. wskazuje, iż ich deficyt, zgodny z
ostatnimi prognozami NBPwyniesie 1,4% PKB, tj. o 0,1 pkt.proc. powyżej
przewidywanego przez MF.
Według prognoz NBP deficyt ekonomiczny sektora finansów
publicznych prawdopodobnie ukształtuje się w br. na poziomie 5,8% PKB,
tj. o 0,3 pkt. proc. powyżej szacunków MF. Oznacza to, iż kolejny rok z
rzędu rzeczywisty przebieg polityki fiskalnej będzie odbiegał od
zaplanowanego na początku roku.
gorsza niż przed
miesiącem sytuacja
budżetu państwa,
niska dynamika
dochodów
podatkowych we
wrześniu
deficyt
ekonomiczny
sektora finansów
publicznych w
2002 r. wyższy od
planowanego
III. Podaż pieni
ą
dza, kredyty, stopy procentowe, kurs
walutowy
Podaż pieniądza szerokiego M3 jest we wrześniu br. niższa o 1,6% niż przed
rokiem. Spadek M3 o 2,6 mld zł we wrześniu br. w stosunku do stanu na
koniec sierpnia br. spowodowany był głównie spadkiem (o 2,76 mld zł)
depozytów gospodarstw domowych. Z drugiej strony dynamicznie przyrasta
wartość obligacji i jednostek funduszy w portfelach gospodarstw domowych,
jednak we wrześniu nie zrekompensowało to spadku oszczędności w
bankach. Roczna dynamika gotówki w obiegu zmniejszyła się z 18,5% w
sierpniu br. do 14,1% we wrześniu br., również agregat M1 (gotówka +
depozyty bieżące) w sierpniu – w porównaniu do stanu na koniec lipca br. –
zmniejszył się o 2 mld zł, co może świadczyć o wygaśnięciu silnej tendencji
wzrostowej pieniądza transakcyjnego. Dynamika depozytów przedsiębiorstw
utrzymuje się na stabilnym poziomie około 10%.
Po stronie czynników kreacji obserwuje się ciągłe obniżanie rocznej
dynamiki należności od gospodarstw domowych (z 8,5% w sierpniu do
poziomu 7,8% we wrześniu br.), jednak wskaźniki dynamiki kwartalnej
wskazują na odwrócenie trendu spadkowego. Natomiast wzrost dynamiki
należności od przedsiębiorstw obserwowany w czerwcu oraz lipcu br.
obecnie uległ zahamowaniu. Dynamika należności od przedsiębiorstw
wyniosła we wrześniu br. 1,1% wobec 2,1% w czerwcu i 2,7% w lipcu br.
We wrześniu br. kurs złotego nieznacznie umocnił się; tendencja ta
wyraźniej wystąpiła wobec dolara amerykańskiego, natomiast kurs złotego
wobec euro kształtuje się od lipca br. na stabilnym poziomie: średnio 4,07-
4,08 PLN/EUR. Słabą tendencję aprecjacyjną potwierdzają także realne
kursy efektywne, szczególnie kurs skorygowany zmianami cen produkcji
przemysłowej.
nadal zmniejszają
się depozyty
gospodarstw
domowych w
bankach, maleje
zainteresowanie
kredytami
gospodarstw
domowych
słabnie dynamika
kredytu dla
przedsiębiorstw
umocnienie
kursu złotego
IV. Ceny, oczekiwania inflacyjne
We wrześniu br., dwunastomiesięczna inflacja ustabilizowała się na niskim
poziomie i wyniosła 1,3%. W sierpniu br. wynosiła 1,2%. Do nieznacznego
przyspieszenia rocznego tempa wzrostu cen we wrześniu br. przyczynił się
wzrost cen paliw do środków transportu oraz – mający miejsce po 5
miesiącach spadku – wzrost cen żywności i napojów bezalkoholowych.
We wrześniu br. ceny produkcji sprzedanej w przemyśle w porównaniu do
analogicznego okresu ub.r. wzrosły o1,0%. Nadal utrzymuje się zjawisko
najwyższych wzrostów cen produkcji w sekcjach, w których działają
ograniczone mechanizmy rynkowe: w sekcji wytwarzanie i zaopatrywanie w
energię elektryczną, gaz i wodę ceny produkcji wzrosły o 7,0%, a w
górnictwie i kopalnictwie o 0,6%. W sekcji przetwórstwo przemysłowe ceny
nie uległy zmianie.
Największy wzrost cen w skali dwunastu miesięcy zanotowano w
wytwarzaniu koksu i produktów rafinacji ropy naftowej - o 3,3%.
Kształtowanie się inflacji na niskim poziomie sprzyja utrwaleniu niskich
oczekiwań inflacyjnych. W październiku br. obniżyły się oczekiwania
inflacyjne zarówno osób prywatnych, jak i analityków bankowych, przy
czym spadek oczekiwańinflacyjnych dotyczy tak oczekiwanej stopy inflacji
w grudniu 2002 r., jak i w perspektywie 12-tu miesięcy. Oczekiwana przez
analityków bankowych na koniec br. stopa inflacji rocznej wyniosła 1,5%,
co oznacza jej obniżenie o 0,3 pkt. proc. w stosunku do deklaracji złożonych
we wrześniu br., natomiast oczekiwana stopa inflacji rocznej (wrzesień
2003 r.) wyniosła 2,5%, co oznacza jej obniżenie o 0,4 pkt. proc.
stabilizacja
rocznego
wskaźnika cen
towarów i usług
konsumpcyjnych
na niskim
poziomie
niskie oczekiwania
inflacyjne
