1/3
Warszawa, 4 stycznia 2023 r.
Informacja po posiedzeniu Rady Polityki Pieniężnej
w dniu 4 stycznia 2023 r.
Rada podjęła decyzję o utrzymaniu stóp procentowych NBP na niezmienionym
poziomie:
▪stopa referencyjna 6,75%;
▪stopa lombardowa 7,25%;
▪stopa depozytowa 6,25%;
▪stopa redyskontowa weksli 6,80%;
▪stopa dyskontowa weksli 6,85%.
Napływające informacje wskazują, że dynamika aktywności w gospodarce światowej w
IV kw. 2022 r. obniżałasię. Na aktywność w gospodarce światowej oraz jej perspektywy
nadal negatywnie oddziałują konsekwencje agresji zbrojnej Rosji na Ukrainę, wysokie
ceny energii, a także zacieśnianie polityki pieniężnej na świecie. Utrzymuje się przy tym
niepewność dotycząca dalszego wpływu tych szoków na koniunkturę, w tym w
szczególności w gospodarce europejskiej. W strefie euro –po obniżeniu się dynamiki PKB
w III kw. ub.r. –wskaźniki koniunktury sygnalizują dalsze osłabienie aktywności
gospodarczej w IV kw. Czynnikiem niepewności są także gospodarcze skutki sytuacji
epidemicznej w Chinach.
Inflacja w wielu gospodarkach –pomimo pewnego spadku w ostatnich miesiącach –
utrzymuje się na wysokim poziomie, do czego przyczyniają się przedewszystkim
wysokie ceny energii, wtórne efektywcześniejszych szoków podażowych,w tym na
rynkach surowcowych, a także czynniki popytowe i rosnące koszty pracy.W tych
warunkach inflacja bazowa w większości krajów również pozostaje wysoka. W ślad za
pogorszeniem globalnej koniunktury w ostatnich miesiącach obniżyły sięjednak ceny
niektórych surowców.Jednocześnie skala napięć w globalnych łańcuchach dostaw
pozostaje wyraźnie niższa niż w I połowie 2022 r. W konsekwencji następuje ograniczenie
presji cenowej, co znajduje odzwierciedlenie w niższej dynamice cen produkcji w wielu
krajach.
Rezerwa Federalna Stanów Zjednoczonychi Europejski Bank Centralny w grudniu 2022 r.
po raz kolejny podwyższyły stopy procentowe. Jednocześnie banki centralne krajów
2/3
regionu Europy Środkowo-Wschodniej –po wcześniejszych znaczących podwyżkach
stóp procentowych –utrzymywały stopy procentowe bez zmian.
W Polsce napływające dane potwierdzają spowolnienie wzrostu gospodarczego. Według
danych GUS w III kw. 2022 r. roczna dynamika PKB obniżyła się do 3,6%. Dane miesięczne
za październik ilistopad sugerują dalsze obniżenie dynamiki PKB w IV kw. ub.r., przy
czym perspektywy koniunktury obarczone są znaczną niepewnością. Mimo osłabienia
wzrostu, nadal utrzymuje się dobra sytuacja na rynku pracy, w tym na niskim poziomie
kształtuje się stopa bezrobocia. Jednocześnie jednak dane BAEL za III kw. ub. r. wskazują
na spadek liczby pracujących.
Inflacja CPI w Polsce w listopadzie 2022 r. obniżyła się do 17,5% r/r. Do spadku inflacji w
ujęciu rok do roku względem października przyczyniła sięniższa dynamika cen
nośników energii i paliw. Inflacja nadal kształtuje się jednak na wysokim poziomie, co jest
w znacznej mierze związane z przenoszeniemwzrostu kosztówna ceny dóbr
konsumpcyjnych. Wysokie ceny surowców znajdująodzwierciedlenie we wzroście cen
żywności i energii, a ponadto –wraz z utrzymującymi się efektami wcześniejszych
zaburzeń w globalnych łańcuchach dostaw –zwiększająkoszty funkcjonowania
przedsiębiorstw, co w warunkachwciążrelatywnie wysokiego popytu skłaniało firmy do
podnoszenia cen i przyczyniało się do zwiększenia inflacji bazowej. W dalszym ciągu
ograniczająco na dynamikę cen konsumpcyjnych oddziaływała natomiast tzw. Tarcza
Antyinflacyjna. Jednocześnie wostatnich miesiącach obniżała się inflacja PPI sygnalizując
możliwe zmniejszanie się presji kosztowej oddziałującej na ceny konsumpcyjne.
Rada ocenia, że spodziewane osłabienie koniunktury w otoczeniu polskiej gospodarki
wraz z zacieśnieniem polityki pieniężnej przez główne banki centralne będzie wpływać
ograniczająco na globalną inflację i ceny surowców. Osłabienie koniunktury światowej
będzie takżedziałać w kierunku obniżania dynamiki wzrostu gospodarczegow Polsce.
W takich warunkach dotychczasowe istotne zacieśnienie polityki pieniężnej NBP będzie
sprzyjaćobniżaniu się inflacji w Polsce w kierunku celu inflacyjnego NBP. Jednocześnie
ze względu na skalęi trwałość oddziaływania obecnych szoków, które pozostają poza
wpływem krajowej polityki pieniężnej, w krótkim okresie inflacja pozostanie wysoka, a
powrót inflacji doceluinflacyjnego NBP będzie następował stopniowo.Szybszemu
obniżaniu inflacji sprzyjałoby umocnienie złotego, które w ocenie Rady byłoby spójne z
fundamentami polskiej gospodarki.
3/3
Dalsze decyzje Rady będą zależne od napływających informacjidotyczących perspektyw
inflacji i aktywności gospodarczej, w tym od wpływu agresji zbrojnej Rosji na Ukrainę na
polską gospodarkę.
NBP będzie podejmował wszelkie niezbędne działania dla zapewnienia stabilności
makroekonomicznej i finansowej,w tym przede wszystkim dla ograniczenia ryzyka
utrwalenia się podwyższonej inflacji. NBP może stosować interwencje na rynku
walutowym, w szczególności w celu ograniczenia niezgodnych z kierunkiem
prowadzonej polityki pieniężnej wahań kursu złotego.
