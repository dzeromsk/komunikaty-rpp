NarodowyBankPolski
RadaPolitykiPieniężnej
00-919Warszawa,ul.Świętokrzyska11/21,tel.(22)6532888,fax(22)6531328
www.nbp.pl/rpp
Warszawa, 9 stycznia 2013 r.
INFORMACJA PO POSIEDZENIU RADY POLITYKI PIENIĘŻNEJ
w dniach 8-9 stycznia 2013 r.
Rada postanowiła obniżyć stopy procentowe NBP o 0,25 pkt. proc. do poziomu:
stopa referencyjna 4,00% w skali rocznej;
stopa lombardowa 5,50% w skali rocznej;
stopa depozytowa 2,50% w skali rocznej;
stopa redyskonta weksli 4,25% w skali rocznej.
Napływające dane wskazują, że w IV kw. 2012 r. koniunktura w gospodarce światowej nadal
kształtowała się na niskim poziomie.Aktywność gospodarcza w Stanach Zjednoczonych
pozostałaumiarkowana, a w strefie euro najprawdopodobniej utrzymałasię recesja. W części
największych gospodarek wschodzących obserwowane w ostatnich kwartałach osłabienie
koniunktury prawdopodobnie wyhamowało. Niska aktywność gospodarcza na świecie sprzyja
obniżaniu się inflacji w wielu krajach.
W ostatnim okresie nastroje na światowych rynkach finansowych poprawiły się, czemu
sprzyjało dalsze luzowanie polityki pieniężnej przez główne banki centralne.
W Polsce napływające dane oraz wskaźniki koniunktury wskazują, że aktywność gospodarcza
w ostatnich miesiącach pozostawała niska. W szczególności w listopadzie produkcja
przemysłowa oraz budowlano-montażowa obniżyła się,a roczna dynamika sprzedaży
detalicznej w ujęciu realnymutrzymała się jedynie nieznacznie powyżej zera.
Także dane z rynku pracy potwierdzają osłabienie koniunktury. W listopadzie zatrudnienie w
sektorze przedsiębiorstw po raz kolejny obniżyło się, a wzrost wynagrodzeń pozostał niski.
Równocześnie ponownie wzrosła stopa bezrobocia.
W ostatnich miesiącach nadal osłabiała sięteż dynamika akcji kredytowej, zarównowobec
gospodarstw domowych, jak i przedsiębiorstw.
W listopadzie inflacja CPI obniżyła się i wyniosła 2,8% r/r, kształtując się w pobliżu celu
inflacyjnego NBP (2,5%). Jednocześnie w dalszym ciągu obniżały się miary inflacji bazowej
oraz dynamika cen produkcji, co potwierdza dalsze osłabianie się presji popytowej i
kosztowej w gospodarce. Obniżeniuinflacji towarzyszył spadek oczekiwań inflacyjnych
gospodarstw domowych i przedsiębiorstw.
W ocenie Rady, napływające dane potwierdzają wyraźne osłabienie koniunktury wPolsce,
które prowadzi do ograniczenia presji płacowej i inflacyjnej. Równocześnie Radaocenia,
że dynamika PKB w najbliższych kwartałach pozostanie umiarkowana, co stwarza ryzyko
kształtowania się inflacji poniżej celu inflacyjnego NBP w średnim okresie.
Biorąc to pod uwagę, Rada postanowiła ponownie obniżyć stopy procentowe NBP. Obniżenie
stóp procentowych oddziałuje w kierunku zwiększenia aktywności gospodarczej i ogranicza
ryzyko spadku inflacji poniżej celu w średnim okresie.
2
Jeśli napływające informacjebędą potwierdzały trwałość osłabienia koniunktury
gospodarczej, a ryzyko nasilenia się presji inflacyjnej będzie ograniczone, Rada nie wyklucza
dalszego złagodzenia polityki pieniężnej.
