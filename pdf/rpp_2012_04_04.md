Narodowy Bank Polski
Rada Polityki Pieniężnej
00-919 Warszawa, ul.Świętokrzyska 11/21,  tel. (22) 653 28 88, fax (22) 653 13 28
www.nbp.pl/rpp
Warszawa, 4 kwietnia 2012 r.
INFORMACJA PO POSIEDZENIU RADY POLITYKI PIENIĘŻNEJ
w dniach 3-4 kwietnia 2012 r.
Rada postanowiła utrzymać stopy procentowe NBP na niezmienionym poziomie:
stopa referencyjna 4,50% w skali rocznej;
stopa lombardowa 6,00% w skali rocznej;
stopa depozytowa 3,00% w skali rocznej;
stopa redyskonta weksli 4,75% w skali rocznej.
Wzrost gospodarczy na świecie utrzymuje się na niskim poziomie. Strefa euro znajduje się w
recesji, natomiast wzrost w Stanach Zjednoczonych pozostaje umiarkowany. Nadal osłabia
się aktywność gospodarcza w części największych gospodarek wschodzących. Czynnikiem
hamującym wzrost gospodarczy na świecie może być trwający proces dostosowań w
bilansach przedsiębiorstw i gospodarstw domowych w części krajów rozwiniętych oraz
wysokie ceny paliw. Inflacja na świecie, pomimo pewnego obniżenia, pozostaje
podwyższona, do czego nadal przyczyniają się wysokie ceny surowców.
Po okresie wcześniejszej aprecjacji kursy walut gospodarek wschodzących, w tym złotego,
ustabilizowały się.
Niektóre wskaźniki dotyczące Polski, w tym dane o produkcji w przemyśle i budownictwie,
oraz część wyprzedzających wskaźników koniunktury sygnalizują pewne osłabienie tendencji
wzrostowych. Jednak inne dane, w tym dane o sprzedaży detalicznej, świadczą o tym, że
skala spowolnienia wzrostu aktywności gospodarczej nie powinna być duża.
W lutym stopa bezrobocia pozostała na podwyższonym poziomie. Jednocześnie obniży
ło się
zatrudnienie w przedsiębiorstwach, a dynamika płac powróciła do umiarkowanego poziomu.
Nadal zwiększała się akcja kredytowa dla przedsiębiorstw, choć dynamika kredytu dla firm
nieco się obniżyła. Wciąż obniżała się także dynamika akcji kredytowej dla gospodarstw
domowych. Złożył się na to utrzymujący się spadek kredytów konsumpcyjnych oraz dalsze
spowolnienie wzrostu kredytów hipotecznych.
W lutym roczna inflacja CPI wzrosła do 4,3%, pozostając wyraźniepowyżej celu
inflacyjnego NBP (2,5%). Nieznacznie wzrosła również inflacja bazowa, głównie wskutek
wyższych cen wyrobów tytoniowych po podniesieniu stawek podatku akcyzowego. Z kolei,
dynamika cen producentów spowolniła. Obniżyły się także oczekiwania inflacyjne
przedsiębiorstw i gospodarstw domowych, choć pozostają one relatywnie wysokie.
W ocenie Rady, w średnim okresie inflacja będzie w pewnym stopniu ograniczana przez
oczekiwane osłabienie wzrostu gospodarczego w warunkach utrzymującej się umiarkowanej
dynamiki płac oraz kontynuowanego zacieśnienia polityki fiskalnej. Spadkowi inflacji
powinna sprzyjać także aprecjacja złotego na początku bieżącego roku.
2
W krótkim okresie inflacja – mimo oczekiwanego pewnego obniżenia – prawdopodobnie
pozostanie powyżej celu inflacyjnego. Do utrzymania się inflacji na podwyższonym poziomie
przyczyni się wcześniejsze osłabienie złotego oraz utrzymujące się wysokie ceny surowców.
W tym samym kierunku będzie oddziaływała również wysoka dynamika cen regulowanych.
Rada postanowiła utrzymać stopy procentowe NBP na dotychczasowym poziomie. W ocenie
Rady oczekiwana niewielka skala spowolnienia polskiej gospodarki w horyzoncie
oddziaływania polityki pieniężnej zwiększa prawdopodobieństwo utrzymania się inflacji w
średnim okresie powyżej celu. Z związku z powyższym w najbliższym okresie Rada rozważy
zacieśnienie polityki pieniężnej, o ile nie pojawią się sygnały wskazujące na wyraźne
spowolnienie aktywności gospodarczej w Polsce i jednocześnie perspektywy powrotu inflacji
do celu nie ulegną poprawie.
