1/3
Warszawa, 4 stycznia 2022 r.
Informacja po posiedzeniu Rady Polityki Pieniężnej
w dniu 4 stycznia 2022 r.
Rada podjęła decyzję o podwyższeniu stopyreferencyjnej NBP o 0,50 pkt proc.,
tj. do poziomu 2,25%. Jednocześnie Rada ustaliła następujący poziom pozostałych stóp
procentowych NBP:
▪stopa lombardowa 2,75%;
▪stopa depozytowa 1,75%;
▪stopa redyskontowa weksli 2,30%;
▪stopa dyskontowa weksli 2,35%.
W gospodarce światowej trwaożywienie, choć negatywnie na koniunkturę oddziałują
ograniczenia podażowe na części rynków, wysokie ceny surowców, a w niektórych
gospodarkach, w tym w strefie euro, ponowne nasilenie się pandemii. Aktualne prognozy
wskazują, że w 2022 r. wzrost globalnego PKB będzie relatywnie wysoki, choć niższy niż
w 2021 r. Czynnikiem niepewności dotyczącej dalszegokształtowania się sytuacji
epidemicznej igospodarczej na świeciepozostaje rozprzestrzenianie się nowego wariantu
koronawirusa.
Ceny surowcówenergetycznych, wtym gazu ziemnego, ropynaftowej i węgla, orazczęści
surowców rolnych kształtują się na znacznie wyższych poziomach niż rok wcześniej.
Jednocześnie przedłużają się zaburzenia w globalnych łańcuchach podaży, a ceny
transportu międzynarodowegosą nadal podwyższone. Wraz z silnym ożywieniem
popytu przyczynia się to do wyraźnegowzrostu inflacji na świecie, która w wielu krajach
osiąga poziomy nienotowane od dekad. Podwyższane są także prognozyinflacji na
kolejne kwartały, co wskazuje na ryzyko dłuższego niż wcześniej oceniano wpływu szoku
pandemicznego na procesy inflacyjne.
W warunkach silnego wzrostu bieżącej, jaki oczekiwanej inflacji wiele banków
centralnych wycofuje akomodacjęmonetarną, choć decyzje władz monetarnych nie są
jednorodne i uwzględniają uwarunkowania prowadzenia politykipieniężnejw
poszczególnych gospodarkach. Banki centralne w EuropieŚrodkowo-Wschodniej
podnoszą stopy procentowe. EBC utrzymuje ujemne stopyprocentowe, choć
zapowiedział zmniejszenie skali skupu aktywów. Rezerwa Federalna Stanów
2/3
Zjednoczonychprzyspieszyła ograniczanie miesięcznej skali skupu aktywów, utrzymując
stopy procentowe w pobliżu zera.
W Polsce trwa ożywienie aktywności gospodarczejmimo kolejnej faliwzrostu
zachorowań, na co wskazujądane miesięczne o produkcji przemysłowej, sprzedaży
detalicznej i produkcji budowlano-montażowej. Nadal poprawia się też sytuacja na rynku
pracy, co znajduje odzwierciedlenie w spadku bezrobocia i rosnącym zatrudnieniu oraz
wyraźnym wzroście przeciętnych wynagrodzeń. W najbliższych kwartałach oczekiwane
jest utrzymywanie siękorzystnejsytuacji gospodarczej, choć czynnikiem niepewności jest
wpływ pandemiina globalną i krajowąkoniunkturę, a także oddziaływanieograniczeń
podażowych oraz wysokich cen surowców energetycznych na gospodarkę.
Inflacja w Polsce wzrosła w listopadzie 2021 r. do 7,8% w ujęciu rok do roku, a w ujęciu
miesięcznym wyniosła 1,0%. Do wzrostu inflacji istotnie przyczynił się obserwowany w
II połowie 2021 r. wzrost światowych cen surowców, w tymenergetycznych i rolnych,
rekordowy wzrost cen uprawnień do emisji dwutlenku węgla, rosnące ceny towarów,
których podaż jest ograniczana przez globalne zaburzeniapandemiczne, a także
dokonane już podwyżki cen energii elektrycznej i opłat za wywóz śmieci. W kierunku
wzrostu inflacji oddziałuje także trwająceożywienie gospodarcze, w tym wzrost popytu
stymulowany wzrostemdochodów gospodarstw domowych. Czynniki te wraz ze
wzrostem regulowanych taryf na energię elektryczną, gaz ziemny i energię cieplną będą
wpływały na utrzymanie się inflacji na podwyższonym poziomie również w 2022 r.
Natomiast ograniczającona inflacjęwpłynieobniżenie części stawek podatkowych w
ramach tzw. Tarczy Antyinflacyjnej.
W dłuższej perspektywie nastąpi obniżenie inflacji, do czego przyczyni się oczekiwane
wygaśnięcie części globalnych szoków podbijających obecnie dynamikę cen, a także
podwyższeniestóp procentowych NBP. Jednocześnie jednak, wobeckontynuacji
ożywienia krajowej aktywności gospodarczej oraz oczekiwanego utrzymywania się
korzystnejsytuacji na rynku pracy, a także prawdopodobnie dłuższego oddziaływania
zewnętrznych szoków na dynamikę cen, utrzymuje się ryzyko kształtowania się inflacji
powyżej celu inflacyjnegoNBP w horyzoncie oddziaływania polityki pieniężnej.Aby
ograniczyć to ryzyko, a więc dążąc do obniżenia inflacji do celu NBP w średnim okresie,
Rada postanowiła ponownie podwyższyć stopy procentowe NBP. Podwyższenie stóp
procentowych NBP będzie także oddziaływać w kierunku ograniczenia oczekiwań
inflacyjnych.
3/3
Decyzje Rady w kolejnych miesiącach będą nadal nakierowane na obniżenie inflacji do
poziomu zgodnego z celem inflacyjnym NBP w średnim okresie, przy uwzględnieniu
kształtowania się sytuacji koniunkturalnej, tak aby zapewnić średniookresową stabilność
cen, a jednocześnie wspierać zrównoważony wzrost gospodarczypo globalnym szoku
pandemicznym. Ocena Rady dotycząca skali łącznego zacieśnienia monetarnego
niezbędnego dla realizacji powyższych celów będzie uwzględniała napływające
informacje dotyczące perspektyw inflacji orazwzrostu gospodarczego, wtym perspektyw
sytuacji na rynku pracy.
NBP możenadal stosować interwencje na rynku walutowym oraz inne instrumenty
przewidziane w Założeniach polityki pieniężnej. Terminy oraz skala prowadzonych działań
będą uzależnione od warunków rynkowych.
