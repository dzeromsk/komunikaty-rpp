1/3
Warszawa, 7 września 2022 r.
Informacja po posiedzeniu Rady Polityki Pieniężnej
w dniu 7 września 2022 r.
Rada podjęła decyzję o podwyższeniustopy referencyjnej NBP o 0,25 punktu
procentowego, tj. do poziomu 6,75%. Jednocześnie Rada ustaliła następujący poziom
pozostałych stóp procentowych NBP:
▪stopa lombardowa 7,25%;
▪stopa depozytowa 6,25%;
▪stopa redyskontowa weksli 6,80%;
▪stopa dyskontowa weksli 6,85%.
W II kw. br. roczna dynamika PKB w największych gospodarkach obniżyła się.
Jednocześnie napływające dane wskazują na pogarszanie się globalnej koniunktury w III
kw. br., choć sytuacja na rynkach pracy w największych gospodarkach rozwiniętych
pozostaje bardzo dobra. Negatywnie na aktywność gospodarczą naświecie oraz jej
perspektywy oddziałują wysokie ceny surowców i komponentów do produkcji,
zaburzenia w funkcjonowaniuglobalnych sieci dostaw oraz konsekwencje agresji zbrojnej
Rosji na Ukrainę. Utrzymuje się przy tym niepewność dotycząca dalszego wpływu tych
szoków na koniunkturę, w tym wpływu sytuacji na rynku surowców energetycznych na
aktywność w gospodarce europejskiej w kolejnych kwartałach.
W większości gospodarek inflacja nadal rośnie, osiągając w wielu krajach najwyższe
poziomy od dekad. Jednocześnie w dalszym ciągu podwyższane są prognozy inflacji na
najbliższe kwartały. Głównym źródłem wzrostudynamiki cen pozostają wysokie ceny
surowców, do którychprzyczyniają się konsekwencje agresji zbrojnej Rosji na Ukrainę,
oraz utrzymującesię –pomimo sygnałów ich stopniowego łagodzenia –zaburzenia w
globalnych łańcuchach podaży. W części gospodarek do wzrostu cen przyczyniają się
takżeczynniki popytowe i rosnące koszty pracy. W efekcie rośnie również inflacja
bazowa.
W warunkach silnego wzrostu inflacji wiele banków centralnych w ostatnim okresie w
dalszym ciągu zacieśniałopolitykę pieniężną. W lipcu Rezerwa Federalna Stanów
Zjednoczonych po raz kolejny podwyższyłastopy procentowe. Z kolei Europejski Bank
Centralny dokonał pierwszej od 2011 r. podwyżki stóp procentowych.
2/3
W Polsce –zgodnie ze wstępnym szacunkiem GUS –PKB w II kw. 2022 r. wzrósł o 5,5%
r/r, wobec wzrostu o 8,5% r/r w I kw. br. Spowolnienie rocznej dynamiki aktywności
gospodarczej wynikało przede wszystkim z istotnego zmniejszenia się wkładu zapasów
do wzrostu PKB i –w znacznie mniejszym stopniu –z osłabieniadynamiki konsumpcji.
Jednocześnie przyspieszyła dynamika inwestycji.
Dane miesięczne, w tym o produkcji przemysłowej, budowlano-montażowej i sprzedaży
detalicznej sugerują, że roczna dynamika aktywności gospodarczej w III kw. br. także się
obniży. W kolejnych kwartałach prognozowane jest dalsze obniżenie dynamiki PKB, przy
czym perspektywy koniunktury obarczone są znaczną niepewnością.Mimo osłabienia
koniunktury, sytuacja na rynku pracypozostaje bardzo dobra, co jest odzwierciedlone w
rekordowo niskiej stopiebezrobocia oraz utrzymującym się wyraźnym wzroście
wynagrodzeń.
Inflacja w Polsce –według szybkiego szacunku GUS–wzrosła w sierpniu 2022 r. do
16,1% r/r. Wysoka inflacja wynika głównie z wcześniejszego silnego wzrostu światowych
cen surowców energetycznychi rolnych –w znacznej części będącego konsekwencją
rosyjskiej agresji na Ukrainę–oraz wcześniejszych wzrostówregulowanych krajowych
taryf na energię elektryczną, gaz ziemny i energię cieplną. Inflacja jest także podwyższana
przez efekty zaburzeń w globalnych łańcuchach dostaworaz przenoszenie przez
przedsiębiorstwa wzrostu kosztów na ceny finalne, co podwyższa takżeinflację bazową.
Inflację ogranicza natomiast obniżenie części stawek podatkowych w ramach Tarczy
Antyinflacyjnej.
W nadchodzących kwartałach oczekiwane jest utrzymanie się oddziaływania czynników
obecnie podwyższających dynamikę cen, w tym związanych zrosyjską agresją zbrojną na
Ukrainę. Jednocześnie podwyższanie stóp procentowych NBP wraz z wygasaniem
wpływu szoków obecnie podbijających ceny oraz obniżeniem dynamiki aktywności
gospodarczej będzie oddziaływać w kierunku stopniowego obniżania się inflacji w
kolejnych latach. Obniżaniu inflacji sprzyjałoby także umocnienie złotego, które w ocenie
Rady byłoby spójne z fundamentami polskiej gospodarki.
Rada oceniła, że utrzymujesię ryzyko kształtowania się inflacji powyżej celu inflacyjnego
NBP w horyzoncie oddziaływania polityki pieniężnej. Aby ograniczyć to ryzyko, a więc
dążąc do obniżenia inflacji do celu NBP w średnim okresie, Rada postanowiła ponownie
podwyższyć stopy procentowe NBP. Podwyższenie stóp procentowych NBP będzie także
oddziaływać w kierunku ograniczenia oczekiwań inflacyjnych.
3/3
Dalsze decyzje Rady będą zależne od napływających informacjidotyczących perspektyw
inflacji i aktywności gospodarczej, w tym od wpływu agresji zbrojnej Rosji na Ukrainę na
polską gospodarkę.
NBP będzie podejmował wszelkie niezbędne działania dla zapewnienia stabilności
makroekonomicznej i finansowej, w tymprzede wszystkim w celu ograniczenia ryzyka
utrwalenia się podwyższonej inflacji. NBP może stosować interwencje na rynku
walutowym, w szczególności w celu ograniczenia niezgodnych z kierunkiem
prowadzonej polityki pieniężnej wahań kursu złotego.
Rada przyjęła Założenia polityki pieniężnej na rok 2023.
