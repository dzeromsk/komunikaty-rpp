I. Ocena sytuacji gospodarczej
W czerwcu i lipcu br. umacniały się oznaki powrotu optymizmu i
zaufania na rynkach międzynarodowych. Najwyraźniej sygnalizowały to
takie zjawiska jak: zdecydowany wzrost światowych indeksów
giełdowych, obniżające się (od II połowy czerwca) ceny na rynku obligacji
rządowych oraz wyraźny wzrost kursu dolara amerykańskiego.
Zjawiskom tym towarzyszył zapoczątkowany w maju dalszy
wzrost zaufania kół biznesu. W USA wskaźnik ISM wzrósł w czerwcu br.
do poziomu 49,8 wobec 45,4 w kwietniu i 49,4 w maju br. W Niemczech
wskaźnik IFO umacniał się podobnie: z poziomu 86,6 w kwietniu do 87,6
w maju i 88,8 w czerwcu br., natomiast indeks ZEW oceniający
oczekiwania inwestorów na najbliższe pół roku wzrósł z 18,7 w maju do
21,3 w czerwcu, a w lipcu osiągnął najwyższy od 11 miesięcy poziom
41,9\.
Według opinii analityków rynkowych warunkiem kontynuowania
tych pozytywnych zjawisk jest dalsza stabilizacja sytuacji politycznej w
świecie, co pozwoli na utrwalenie jak na razie chwiejnego zaufania
konsumentów (w USA wskaźnik Michigan obniżył się w czerwcu do
poziomu 89,7 wobec 92,1 w maju br).
W czerwcu 2003 r. utrzymała się \- zapoczątkowana w poprzednim
miesiącu - tendencja wzrostu cen ropy na światowych rynkach. Średnia
cena baryłki ropy Brent wyniosła w czerwcu 2003 r. 27,6 USD i była o 1,8
USD wyższa w porównaniu z majem br. oraz o 3,5 USD wyższa w
porównaniu z czerwcem 2002 r.
Na wzrost cen wpłynęło przede wszystkim:
\- dalsze opóźnienie wznowienia eksportu przez Irak,
\- groźba strajku w sektorze naftowym w Nigerii,
\- wyraźne zmniejszenie produkcji ropy w krajach OPEC w czerwcu br.
Szacuje się, ze produkcja była o ponad 800 tys. b/d niższa niż w maju
2003 br.,
\- utrzymujący się w dalszym ciągu niski poziom zapasów w krajach
rozwiniętych, a zwłaszcza w USA. Niski poziom zapasów powoduje
wzrost wahań cen ropy.
Wysoki poziom cen ropy utrzymujący się również w pierwszych
dniach lipca br. spowodował ponowną weryfikację prognoz cen ropy.
Prognoza średniorocznych cen ropy w 2003 r. wzrosła z 27,9 USD/b w
czerwcu do 29,04 USD/b w lipcu br.
Produkcja sprzedana przemysłu w czerwcu br. w porównaniu z
czerwcem ub.r. była wyższa o 7,8%, w tym przemysłu przetwórczego o
9,6%. Spadek odnotowano w górnictwie i kopalnictwie (o 5,8%) oraz w
wytwarzaniu i zaopatrywaniu w energię elektryczną, gaz i wodę (o 1,7%).
Niższe tempo wzrostu produkcji przemysłu w porównaniu z majem br.
wynika z wyższej bazy (czerwiec ub.r. był pierwszym miesiącem
wyraźnego wzrostu w przemyśle po trwającym kilkanaście miesięcy
okresie spadków i stagnacji produkcji) oraz większej w porównaniu z
poprzednim rokiem liczby dni roboczych w maju.
Poprawa klimatu
inwestycyjnego w
Niemczech i USA
Wysokie ceny
ropy naftowej na
rynkach
światowych
Wzrost produkcji
sprzedanej
przemysłu
2
Wyniki czerwcowe potwierdziływzrostowy trend wolumenu
produkcji, który szczególnie wyraźny jest w przemyśle przetwórczym.
Utrzymały się wysokie i rosnące roczne dynamiki trendu (7,6% w
przemyśle ogółem i 9,1% w przetwórstwie).
W czerwcu nastąpiło wyhamowanie spadku produkcji
budownictwa. W porównaniu z czerwcem ub.r. produkcja budowlano-
montażowa była niższa o 1,2% (roczne spadki w maju i kwietniu wynosiły
odpowiednio 6,9% oraz 13,5%). Podtrzymanie obserwowanych od
kwietnia zmian w strukturze działowej budownictwa zapowiada poprawę
popytu inwestycyjnego. Czerwiec był trzecim kolejnym miesiącem, w
którym produkcja podmiotów zajmujących się przygotowaniem terenu pod
budowę wzrosła ponad dwukrotnie w skali roku. Przyspieszenie wzrostu
odnotowano w przedsiębiorstwach wykonujących roboty budowlane
wykończeniowe (wzrost o 65,3% wobec blisko 40% w maju).
Badania koniunktury– przeprowadzone przez GUS pod koniec
czerwca 2003 r. na próbie ok. 6 tys. przedsiębiorstw – wskazują na
utrzymywanie się pozytywnych opinii o klimacie koniunktury w
budownictwie i przemyśle przetwórczym. Na podstawie danych
wyrównanych sezonowo można nawet mówić o zdecydowanej poprawie
klimatu w budownictwie. Opinie formułowane w budownictwie są nie
tylko lepsze w porównaniu z wygłaszanymi w maju, ale zasadnicza
poprawa ocen nastąpiła w stosunku do notowań z czerwca dwóch
poprzednich lat.
W przemyśle przetwórczym klimat koniunktury w stosunku do maja
br. nieznacznie się pogorszył, ale zdecydowanie poprawił się w
porównaniu do ocen formułowanych rok i dwa lata temu.
Odmiennie niż w przetwórstwie i budownictwie ukształtowała się
sytuacja w handlu detalicznym. W handlu klimat koniunktury w czerwcu
był oceniany bardzo negatywnie i gorzej niż w maju br., a także była to
najgorsza spośród notowanych dotychczas w tym miesiącu we wszystkich
latach objętych badaniem. Na wskaźniku tym zaważyły przede wszystkim
bardzo złe oceny bieżącej sytuacji ekonomicznej jednostek handlowych.
II. Sytuacja w sektorze finansów publicznych
W I półroczu 2003 r. łączne dochody budżetu państwa były
nominalnie wyższe o 6,8 mld zł, tj. o 10,4% w stosunku do analogicznego
okresu sprzed roku (bez uwzględnienia wpłaty z zysku NBP – wzrost o
3,2%). Wysoką dynamikę odnotowały wpływy z podatku dochodowego od
osób fizycznych (9,5%). Umiarkowanym wzrostem charakteryzowały się
podatki pośrednie (2,8%). Na niskim poziomie utrzymują się wpływy z
podatku dochodowego od osób prawnych. W ciągu sześciu miesięcy br. do
budżetu państwa wpłynęło o ok. 15,8% mniej dochodów z tego tytułu niż
w tym samym okresie roku poprzedniego. Jest to efekt: obniżenia
nominalnej stawki podatku, wprowadzenia 30% stawki amortyzacyjnej od
części środków trwałych w pierwszym roku podatkowym, rozliczania
przez przedsiębiorstwa strat poniesionych w poprzednich latach.
Wyhamowanie
spadku produkcji
budownictwa
Wyraźna
poprawa ocen
koniunktury w
budownictwie;
nadal pozytywne
oceny w
przemyśle
przetwórczym
Nadal złe oceny
koniunktury w
handlu
3
Stopień wykonania rocznego planu dochodów budżetu państwa, wyniósł
po czerwcu br. 46,2%, co jest wynikiem istotnie lepszym niż w latach
ubiegłych (po skorygowaniu o wpłatę z zysku NBP stopień realizacji
planowanej wielkości wynosi 43,2%, tj. poniżej wielkości ubiegłorocznej).
Wydatki budżetu państwa po czerwcu br. wyniosły 95,7 mld zł, tj.
6,3% powyżej wielkości sprzed roku, i osiągnęły one 49,2% wielkości
zapisanej w ustawie budżetowej. Wyższe wydatki wiązały się przede
wszystkim z większymi kwotami dotacji kierowanymi do FUS i FP oraz
wysokimi kosztami obsługi długu krajowego. W II kwartale br. nastąpił
wyraźny wzrost wydatków budżetu państwa. W porównaniu do
analogicznego okresu roku ubiegłego wzrost ten wyniósł10,8%, wobec
2,3% w I kwartale br.
W efekcie deficyt budżetu państwa wyniósłna koniec czerwca br. ok.
23,8 mld zł, co oznacza, że wykorzystano 61,5% limitu rocznego, tj. na
poziomie porównywalnym z deficytem w latach ubiegłych.
Wyniki budżetu państwa po czerwcu br. nie wskazują na zagrożenie
przekroczenia założonego na 2003 r. ustawowego limitu deficytu. Deficyt
pozostałych jednostek sektora finansów publicznych zwiększy jednak
deficyt ekonomiczny do szacowanego poziomu 5,2% PKB.
III. Podaż pieni
ą
dza, kredyty, stopy procentowe, kurs
walutowy
Wg wstępnych danych w czerwcu 2003 r., w porównaniu do stanu na
koniec maja br., podaż pieniądza M3 zwiększyła się o 2,8 mld zł (0,9%).
W czerwcu znaczny wpływ na dane monetarne miały wahania kursowe. Po
wyeliminowaniu ich wpływu wzrost M3 wyniósłby ok. 1,2 mld zł (0,4%).
Roczne tempo wzrostu podaży pieniądza M3 wyniosło w czerwcu br.
1,2%.
W kierunku zwiększenia agregatu M3 działały: przyrost pieniądza
gotówkowego w obiegu oraz zwiększenie stanu depozytów
przedsiębiorstw. Przyrost gotówki wyniósł1,3 mld zł (2,9%) – wzrost
stanu gotówki w obiegu na koniec czerwca jest zjawiskiem
obserwowanym corocznie i wynika z rozpoczynających się wakacji.
Roczne tempo wzrostu pieniądza gotówkowego utrzymało się na wysokim
poziomie 14,9%.
Depozyty przedsiębiorstw zwiększyły się o 1,7 mld zł (3,2%), a ich
wzrost po wyeliminowaniu różnic kursowych wyniósł ok. 1,5 mld zł
(2,7%).
Odnotowanyw czerwcu wzrost depozytów gospodarstw domowych
o 0,2 mld (0,1%) był w całości rezultatem wahań kursowych. Po ich
wyeliminowaniu depozyty gospodarstw domowych uległy zmniejszeniu o
ok. 1,1 mld zł (-0,6%). Równocześnie nadal obserwuje się znaczny napływ
środków gospodarstw domowych do funduszy inwestycyjnych; w czerwcu
wyniósł on ok. 1,9 mld zł. Gospodarstwa domowe inwestowały również w
obligacje bankowe, co znalazło odbicie we wzroście pozostałych
składników M3 w czerwcu o 0,4 mld zł (11%).
61,5%
planowanego
deficytu budżetu
państwa po
czerwcu 2003 r.
Niewielki wzrost
podaży pieniądza
w czerwcu
4
Czerwcowy wzrost kredytów ogółem wynoszący1,6 mld zł (0,6%)
został w całości spowodowany osłabieniem kursu złotego. Po
wyeliminowaniu różnic kursowych kategoria ta zmniejszyła się o 0,1 mld
zł (-0,04%). Po wyeliminowaniu wahań kursowych - gospodarstwa
domowe zwiększyły swoje zadłużenie o 0,6 mld zł (0,6%), a
przedsiębiorstwa zmniejszyły o 1 mld zł (-0,7%). Roczna dynamika
kredytów utrzymuje się na umiarkowanym poziomie (w ciągu roku o 8,4%
zwiększyło się zadłużenie gospodarstw domowych, a o 3,0%
przedsiębiorstw).
W czerwcu br. kurs złotego osłabił się zarówno wobec euro (o
ok.2,5% w stosunku do maja), jak i USD (odpowiednio o 1,3%). Na
deprecjację polskiej waluty główny wpływ miały takie czynniki, jak: silna
deprecjacja forinta węgierskiego, co przełożyło się na wzrost ryzyka walut
naszego regionu, obniżenie perspektywy ratingu dla Polski przez agencję
Standard and Poors oraz spadek cen obligacji na rynku światowym i
polskim po decyzji FED o obniżeniu stóp procentowych poniżej
oczekiwań rynku. W lipcu – wobec wyraźnej aprecjacji USDna rynku
światowym – złoty osłabiał się wobec dolara i wzmacniał wobec euro.
IV. Ceny, oczekiwania inflacyjne
W czerwcu br., dwunastomiesięczna inflacja wzrosła do poziomu
0,8% wobec 0,4% w maju br., co wynikało głównie ze znacznie słabszego
niż przed miesiącem (o 1,9 pkt. proc.) spadku cen żywności i napojów
bezalkoholowych. Wolniej niż przed miesiącem (o 1,0 pkt. proc.) wzrosły
ceny transportu w tym głównie ceny paliw (o 2,3 pkt. proc.). Pozostałe
grupy cen towarów i usług ukształtowały się na poziomie sprzed miesiąca.
Inflacja „netto” w czerwcu 2003 r. w skali rocznej wyniosła 1,1%, (o
0,1 pkt. proc. mniej niż w maju br.). Natomiast miesięczny wskaźnik
inflacji „netto” wyniósł 0,0%.
W maju nastąpił nieznaczny wzrost wskaźnika PPI. W porównaniu z
analogicznym miesiącem ub.r. ceny producentów w przemyśle były
wyższe o 2,1% (w maju o 2,0%). W stosunku do poprzedniego miesiąca
ceny produkcji sprzedanej przemysłu wzrosły o 0,4% (w maju spadły o
0,6%).
Do wzrostu PPI przyczyniły się przede wszystkim wzrosty cen w
przetwórstwie przemysłowym oraz w górnictwie i kopalnictwie. W
czerwcu br. największy miesięczny wzrost cen nastąpił w dziale
wytwarzanie koksu i produktów rafinacji ropy naftowej
o 2,7%. Wzrost cen w Polsce był skutkiem wzrostu cen surowej ropy
BRENT, jak również ceny benzyny na giełdzie w Amsterdamie (wzrost w
czerwcu o ponad 3%), a także deprecjacji złotego.
Osłabienie kursu
złotego
Roczny wskaźnik
wzrostu cen
towarów i usług
konsumpcyjnych
na poziomie 0,8%
Roczny wskaźnik
wzrostu cen
produkcji na
poziomie 2,1%
5
W lipcu br. oczekiwania inflacyjne gospodarstw domowych wzrosły
do poziomu 0,4%, tj. o 0,1 pkt. proc. w stosunku do danych czerwcowych.
Prognozowana przez analityków bankowych stopa inflacji w czerwcu 2004
r. wyniosła 2,2% tj. o 0,1 pkt. proc. mniej niż miesiąc temu. Od lutego br.
prognozy te stabilizują się w przedziale od 2% do 2,3%. przewidywana na
koniec 2003 r. oraz średnioroczna dynamika cen prognozowana na 2004 r.
obniżyły się w stosunku do czerwca br. o 0,1 pkt.proc. i wyniosły
odpowiednio: 1,6% i 2,3%.
Stabilizacja
oczekiwań
inflacyjnych
