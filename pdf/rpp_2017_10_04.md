1/2
MERGEFORMA
T
Warszawa, 4 października 2017 r.
Informacja po posiedzeniu Rady Polityki Pieniężnej
w dniach 3-4 października2017 r.
Rada postanowiła utrzymać stopy procentowe NBP na niezmienionym poziomie:
▪stopa referencyjna 1,50%;
▪stopa lombardowa 2,50%;
▪stopa depozytowa 0,50%;
▪stopa redyskonta weksli 1,75%.
W gospodarce światowej utrzymuje się ożywienie koniunktury. Dostępne dane
wskazująna stabilizacjęwzrostu PKB w strefie euro w III kw. po przyśpieszeniu
w poprzednich kwartałach. W Stanach Zjednoczonych koniunktura jest dobra, choć
niekorzystne zjawiskaatmosferyczne mogły negatywnie wpłynąćna aktywność
gospodarcząw ostatnich miesiącach. W Chinach miesięczne wskaźniki sygnalizują
możliwość nieznacznego osłabienia dynamiki PKB w III kw.
Mimo ożywienia globalnej koniunktury inflacjaza granicą pozostaje umiarkowana.
Przyczynia się do tego wciąż niska wewnętrzna presja inflacyjna w wielu krajach.
W ostatnim czasie nastąpił pewien wzrost cen niektórychsurowców, w tym ropy
naftowej.
Europejski Bank Centralny utrzymuje stopyprocentowe na poziomie bliskim zera,
w tym stopę depozytową poniżej zera, a także kontynuuje program skupu aktywów
finansowych. RezerwaFederalna Stanów Zjednoczonych kontynuuje natomiast
stopniowe zacieśnianie polityki pieniężnej, rozpoczynając zmniejszanie swojej sumy
bilansowej.
W Polsce napływające dane świadczą o utrzymaniu stabilnego wzrostu aktywności
gospodarczej. Głównym czynnikiem wzrostu pozostajepopyt konsumpcyjny wspierany
przez wzrost zatrudnienia i płac, wypłaty świadczeń oraz bardzo dobre nastroje
konsumentów. Jednocześnie wyraźny wzrost dynamiki produkcji budowlano-
-montażowej wskazuje na prawdopodobne ożywienie inwestycji.
Roczna dynamika cen konsumpcyjnych utrzymuje się na umiarkowanym poziomie.
Jednocześnie, mimo przyśpieszenia dynamiki płac w gospodarce, inflacja bazowa
pozostaje niska.
W ocenie Rady w kolejnych kwartałach inflacja pozostanie umiarkowana. Będzie się
do tego przyczyniaćumiarkowana dynamika cen w otoczeniu polskiej gospodarki, przy
stopniowym wzroście wewnętrznej presji inflacyjnej związanymz poprawą krajowej
koniunktury. W efekcie ryzyko trwałego przekroczenia celu inflacyjnegow średnim
okresie jest ograniczone.
2/2
MERGEFORMA
T
Rada podtrzymuje ocenę, że w świetle aktualnych danych i prognoz obecny poziom
stóp procentowych sprzyja utrzymaniu polskiej gospodarki na ścieżce zrównoważonego
wzrostu oraz pozwala zachować równowagę makroekonomiczną.
