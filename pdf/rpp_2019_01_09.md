Warszawa, 9 stycznia 2019 r.
Informacja po posiedzeniu Rady Polityki Pieniężnej
w dniach 8-9 stycznia 2019r.
Rada postanowiła utrzymać stopy procentowe NBP na niezmienionym poziomie:
▪stopa referencyjna 1,50%;
▪stopa lombardowa 2,50%;
▪stopa depozytowa 0,50%;
▪stopa redyskonta weksli 1,75%.
W gospodarce światowejutrzymuje się dobra koniunktura, choćnapływające dane
wskazują najej osłabienie w części gospodarek. W strefie euro, po obniżeniu wzrostu PKB
w III kw., nastąpiło dalsze pogorszenie niektórych wskaźników koniunktury. W Stanach
Zjednoczonych koniunktura w IV kw. była wciąż bardzo dobra, jednak prognozy
wskazująna obniżeniewzrostu w bieżącym roku. Takżew Chinach wzrost aktywności
gospodarczej stopniowo się obniża.
Utrzymująca się podwyższonaniepewnośćdotycząca perspektyw globalnej
koniunktury wpływa negatywnie na ceny części aktywów na międzynarodowych
rynkach finansowych. Jednocześnie w ostatnich miesiącachnastąpił spadek cen ropy
naftowej na rynkach światowych.
Wyraźne obniżenie się cen surowców, w tym głównie ropy naftowej, przyczyniłosię
do obniżenia inflacji w wielu krajach. Jednocześnie inflacja bazowa w otoczeniu polskiej
gospodarki, w tym w strefie euro, pozostaje umiarkowana.
Europejski Bank Centralny utrzymuje stopy procentowe na poziomie bliskim zera, w
tym stopę depozytową poniżej zera. Jednocześnie EBC zakończył skup aktywów
finansowych netto, jednak będzie nadal reinwestował środki z zapadających papierów
wartościowych. RezerwaFederalna Stanów Zjednoczonychw grudniu 2018 r. podniosła
stopy procentowe.
W Polsce napływające danewskazują na utrzymywanie się dobrej koniunktury.
Wzrostowi aktywności gospodarczej nadal sprzyja rosnąca–choć nieco wolniej niż w
poprzednich kwartałach–konsumpcja wspierana przez zwiększające się zatrudnienie i
płace oraz bardzo dobre nastroje konsumentów.Towarzyszy temu wzrost inwestycji.
Mimo relatywnie wysokiego wzrostu gospodarczego oraz szybszego niż w ubiegłym
roku wzrostu płac roczna dynamika cen konsumpcyjnych obniżyła się w ostatnich
miesiącach i pozostaje umiarkowana. Jednocześnieinflacja po wyłączeniu cen żywności i
energii jest nadal niska.
W ocenie Rady bieżące informacje wskazują na relatywnie korzystne perspektywy
krajowej koniunktury, choć w kolejnych kwartałach nastąpi prawdopodobnie stopniowe
obniżenie się tempa wzrostu PKB. Jednocześnie, według aktualnych prognoz w
najbliższych miesiącach roczne tempo wzrostu cen zwiększysię, jednak –ze względu na
spadek cen ropy naftowej oraz zamrożenie cen energii elektrycznej –skala tego wzrostu
będzie mniejsza niż oczekiwano w listopadowej projekcji. W średnim okresie
ograniczająco na dynamikę cen będzie oddziaływało oczekiwane spowolnienie dynamiki
wzrostu gospodarczego. W efekcie, w horyzoncie oddziaływania polityki pieniężnej
inflacja będzie kształtować się w pobliżu celu inflacyjnego.
Rada ocenia, że obecny poziom stóp procentowych sprzyjautrzymaniu polskiej
gospodarki na ścieżce zrównoważonego wzrostu oraz pozwala zachować równowagę
makroekonomiczną.
