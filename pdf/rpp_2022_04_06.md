1/3
Warszawa, 6 kwietnia 2022 r.
Informacja po posiedzeniu Rady Polityki Pieniężnej
w dniu 6 kwietnia 2022 r.
Rada podjęła decyzję o podwyższeniu stopy referencyjnej NBP o 1,00 pkt proc., tj. do
poziomu 4,50%. Jednocześnie Rada ustaliła następujący poziom pozostałych stóp
procentowych NBP:
▪stopa lombardowa 5,00%;
▪stopa depozytowa 4,00%;
▪stopa redyskontowa weksli 4,55%;
▪stopa dyskontowa weksli 4,60%.
Na początku 2022 r. koniunktura w gospodarce światowej pozostawała relatywnie
korzystna, choćdynamika aktywności w części gospodarek się obniżyła.Negatywnie na
globalną koniunkturę oddziaływałyutrzymujące się zaburzenia w handlu
międzynarodowym oraz wysokie ceny surowców. Agresja zbrojna Rosji przeciw Ukrainie
przyczyniła się do istotnego wzrostu niepewności dotyczącejdalszego kształtowania się
sytuacji makroekonomicznej na świecieoraz wyraźnego pogorszenia nastrojów.
Jednocześnie nastąpił dalszy wzrost cen surowców, a także nasiliły się zaburzenia w
handlu międzynarodowym. Wefekcie obniżone zostały prognozy wzrostu
gospodarczego dla części gospodarek.
W wielu krajach nadal silnie rosła inflacja, osiągając najwyższe poziomy od dekad.
Wysokie ceny surowcóworaz przedłużającesię zaburzenia w globalnych łańcuchach
podażyi transporcie międzynarodowym pozostajągłównym źródłem wzrostu dynamiki
cen. W części gospodarek do wzrostu cen przyczyniają się także rosnące koszty pracy.
W efekcie rośnie również inflacja bazowa. W związku z gospodarczymi konsekwencjami
rosyjskiej agresji wyraźnie podwyższono teżprognozy inflacji na najbliższe kwartały.
W warunkach silnego wzrostu inflacji wiele banków centralnych wycofuje akomodację
monetarną. Rezerwa Federalna Stanów Zjednoczonych w marcu zakończyła skup netto
aktywów i po raz pierwszy od ponad trzech lat podwyższyła stopy procentowe. Z kolei
EBC utrzymuje ujemnestopy procentowe, jednak zmniejsza skalę skupu aktywów.
Jednocześnie banki centralne w EuropieŚrodkowo-Wschodniej kontynuują
podwyższanie stóp procentowych.
2/3
Dostępne dane wskazują, że w Polsce –po silnym wzroście PKB w IV kw. ub.r. –
w I kw. br. utrzymała się wysoka dynamika aktywności gospodarczej, na co wskazują
dane o sprzedaży detalicznej oraz produkcji przemysłowej i budowlano-montażowej.
Jednocześnie nadal rośnie zatrudnienie, czemu towarzyszy wyraźny wzrost
wynagrodzeń. Agresja zbrojna Rosji przeciw Ukrainieprzyczyniła się do pogorszenia
nastrojów podmiotów gospodarczych i stanowi istotny czynnik niepewności dla
kształtowania się przyszłej aktywności gospodarczej na świecie i w Polsce. Niemniej
jednak, m.in. ze względu na niewielki udział eksportu do Rosji i Ukrainy w polskiej
sprzedaży zagranicznej, można oczekiwaćutrzymywania się korzystnej krajowej
koniunktury w kolejnych kwartałach.
Inflacja w Polsce –według wstępnych danych GUS –wzrosła w marcu 2022 r. do 10,9% r/r,
do czego przyczynił się głównie silny wzrost cen paliw i innych nośników energii
związany z agresją zbrojną Rosji na Ukrainę. W kierunku istotnie podwyższonej inflacji
nadal oddziałuje także wcześniejszy wzrost cen surowców energetycznych i rolnych oraz
regulowanychtaryf na energię elektryczną, gaz ziemny i energię cieplną. Jednocześnie
wzrostom cen sprzyja takżetrwające ożywienie gospodarcze, w tym wzrost popytu
stymulowany rosnącymi dochodami gospodarstw domowych. Inflację ogranicza
natomiast obniżenie części stawek podatkowych w ramach Tarczy Antyinflacyjnej. W
2022 r. inflacja pozostanie jednak istotnie podwyższona, do czego –oprócz czynników
wcześniej podwyższających dynamikę cen –przyczynią się ekonomiczne skutki rosyjskiej
agresji zbrojnej przeciw Ukrainie. W kolejnych latach, wraz z wygasaniem wpływu
szoków obecnie podbijających ceny, inflacja będzie się obniżała.Obniżaniu inflacji
powinno sprzyjać także umocnienie złotego, które w ocenie Radybędzie spójne z
fundamentami polskiej gospodarki.
Rada oceniła, żeutrzymuje się ryzykokształtowania się inflacjipowyżej celu inflacyjnego
NBP w horyzoncie oddziaływania polityki pieniężnej.Aby ograniczyćto ryzyko, a więc
dążąc do obniżenia inflacji do celu NBP w średnim okresie, Rada postanowiła ponownie
podwyższyć stopy procentowe NBP. Podwyższenie stóp procentowych NBP będzie także
oddziaływać w kierunku ograniczenia oczekiwań inflacyjnych.
Dalsze decyzje Rady będą zależne od napływających informacjidotyczących perspektyw
inflacji i aktywności gospodarczej, w tym od wpływu agresji zbrojnej Rosji przeciw
Ukrainiena polską gospodarkę.
3/3
NBP będzie podejmował wszelkie niezbędne działania w celu zapewnienia stabilności
makroekonomicznej i finansowej, w tym przede wszystkim w celu ograniczenia ryzyka
utrwalenia się podwyższonej inflacji. NBP może stosować interwencje na rynku
walutowym, w szczególności w celu ograniczenia niezgodnych z kierunkiem
prowadzonej polityki pieniężnej wahań kursu złotego.
