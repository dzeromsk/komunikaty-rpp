Warszawa, 27 kwietnia 2004 r.
INFORMACJA PO POSIEDZENIU RADY POLITYKI PIENIĘŻNEJ
w dniach 26-27 kwietnia 2004 r.
W dniach 26-27 kwietnia 2004 r. odbyło się posiedzenie Rady Polityki Pieniężnej. Rada
zapoznała się z materiałami przygotowanymi przez Zarząd i departamenty NBP oraz
materiałami informacyjnymi i analitycznymi Ministerstwa Finansów, banków i instytutów
badawczych. Rada omówiła sytuację w otoczeniu zewnętrznym polskiej gospodarki,
tendencje w sferze realnej, w zakresie płac i świadczeń społecznych, w sektorze finansów
publicznych, w zakresie podaży pieniądza, kredytu i stóp procentowych, kształtowania się
oczekiwań inflacyjnych i cen oraz perspektyw inflacji.
Analiza sytuacji w gospodarce wskazuje, że w ostatnim okresie miał miejsce istotny
wzrost oczekiwań inflacyjnych. Jest on efektem wstrząsów podażowych, zwiększonej
presji popytowej oraz zmian struktury cen, spowodowanej przez wejście Polski do Unii
Europejskiej. Chociaż niektóre z tych czynników mają charakter przejściowy, to
obserwowane ożywienie gospodarcze, które jest samoistnym czynnikiem ryzyka
inflacyjnego rodzi obawy, że oczekiwania te mogą ulec utrwaleniu i w efekcie może
wystąpić ryzyko przekroczenia górnej granicy celu inflacyjnego.
Biorąc te czynniki pod uwagę Rada postanowiła zmienić nastawienie w polityce
pieniężnej na restrykcyjne i postanowiła nie zmieniać wysokości stóp procentowych,
utrzymując stopę referencyjną na poziomie 5,25%, oprocentowanie kredytu
lombardowego na poziomie 6,75% i stopę depozytową NBP w wysokości 3,75%.
W marcu 2004 r. roczny wskaźnik wzrostu cen towarów i usług konsumpcyjnych wyniósł
1,7%. Wskaźniki inflacji bazowej w ujęciu rocznym wyniosły od 1,1% do 1,7%.
I.Czynniki sprzyjające niskiej inflacji:
• podaż pieniądza pozostaje na umiarkowanym poziomie; roczne tempo wzrostu
agregatu M3 wyniosło w marcu 5,7% wobec 5,1% w lutym 2004 r.,
• nadal niska jest dynamika kredytu dla przedsiębiorstw; jej roczne tempo w marcu
wyniosło –0,4% wobec 2,3% w lutym 2004 r. Roczna dynamika kredytu dla
gospodarstw domowych wyniosła 13% wobec 14,2% w lutym br.,
• przyspiesza wzrost wydajności pracy; w przemyśle ogółem wzrosła ona w ujęciu
rocznym o 24,5% (w lutym br. 19,4%) a w przetwórstwie przemysłowym o 28,0% (w
lutym br. o 23,7%). Jednocześnie, analiza zatrudnienia na podstawie Badań
Aktywności Ekonomicznej Ludności może sygnalizować, że faktyczna dynamika
zatrudnienia w sektorze przedsiębiorstw jest prawdopodobnie wyższa niż dynamika
2
obliczana na podstawie danych ze statystyki przedsiębiorstw. Może to oznaczać, że
faktyczny wzrost wydajności pracy jest niższy.
II. Czynniki rodzące ryzyko wzrostu inflacji:
• kolejny miesiąc z rzędu trwa wzrost oczekiwań inflacyjnych. Oczekiwana przez osoby
prywatne stopa inflacji w horyzoncie 12-tu miesięcy wzrosła z 1,6% w grudniu 2003 r.
do 2,5% w kwietniu br. Prognozy inflacji w horyzoncie 11-tu miesięcy analityków
bankowych wzrosły odpowiednio z 2,5% do 2,9%. Jednocześnie nastąpił silny wzrost
wskaźnika koniunktury, ilustrującego oczekiwania cenowe w handlu detalicznym,
który przyjął wartość najwyższą od listopada 1999 r.,
• polska gospodarka znajduje się w fazie silnego ożywienia, opartego na dynamicznie
rosnącym eksporcie. Nasilają się sygnały świadczące o nadchodzącym ożywieniu w
inwestycjach. Najszybszy od stycznia 2001 r. wzrost funduszu płac wskazuje, iż
wzrost spożycia prywatnego w 2004 r. może być większy niż w ubiegłym roku. NBP
ocenia, że tempo wzrostu PKB w I kwartale br. wyniesie 6,4%, a wzrost PKB w całym
2004 r. powinien wynieść powyżej 5%, co oznacza szybsze niż oczekiwano
domykanie się luki popytowej,
• kwietniowe badania koniunktury GUS wskazują, że ocena klimatu koniunktury w
przetwórstwie przemysłowym była najwyższa w całym badanym okresie – tj. od 1992
r. W budownictwie i w handlu klimat koniunktury był oceniany mniej pesymistycznie
niż przed miesiącem,
• następuje wzrost produkcji budowlano-montażowej, znacząca poprawa wyników
finansowych przedsiębiorstw, wzrost inwestycji w przemyśle przetwórczym oraz
obserwowany znaczny wzrost sprzedaży materiałów budowlanych. Wskazuje to na
zwiększenie nakładów na inwestycje w gospodarce. Potwierdzają to badania NBP dot.
kondycji przedsiębiorstw, wskazujące na wzrost odsetka przedsiębiorstw
deklarujących rozpoczęcie nowych inwestycji. Wskaźnik ten przyjął najwyższą
wartość od 1999 r.,
• spośród wstrząsów podażowych wpływających na wzrost inflacji największe
zagrożenie niesie ze sobą wzrost cen żywności w 2004 r., który może być większy niż
wskazują na to aktualnie dostępne prognozy. Wskazują na to m. in., sygnalizowany w
badaniach koniunktury GUS, wzrost cen żywności w kwietniu br. oraz oczekiwania
dalszego, znaczącego wzrostu tych cen w najbliższych miesiącach, formułowane przez
przedsiębiorstwa sprzedające żywność. W I połowie kwietnia br., ceny żywności
wzrosły o 2,3% w stosunku do I połowy marca br., tj. znacznie silniej niż oczekiwano,
• wzrósł wskaźnik cen produkcji sprzedanej w przemyśle (w marcu 2004 r. wzrósł on o
1,3% i wyniósł 4,6% w ujęciu rocznym), co jest najwyższą dynamiką od stycznia 2001
r. Wzrost tego wskaźnika wynika przede wszystkim ze wzrostu cen uzyskiwanych w
eksporcie. Niemniej jednak szacunki NBP wskazują także na znaczący wzrost cen
uzyskiwanych przez producentów w sprzedaży na rynku krajowym,
• wzrosły prognozowane ceny ropy naftowej. Aktualne prognozy średniorocznej ceny
ropy w 2004 r. zostały podwyższone o 0,7 USD/b w porównaniu z prognozą z marca
2004 r. Od września 2003 r. do kwietnia 2004 r. prognozowane ceny wzrosły z 26,0
USD/b do 31,4 USD/b,
3
• wysoki deficyt budżetowy i rosnące potrzeby pożyczkowe państwa oraz niestabilność
polityczna sąźródłem utrzymującej się niepewności na rynkach finansowych, której
efektem jest znaczny wzrost rentowności skarbowych papierów wartościowych oraz
osłabienie kursu złotego. W okresie ostatnich 12-tu miesięcy nastąpiło wyraźne
osłabienie złotego; wobec euro złoty stracił na wartości 11%, a wobec dolara
amerykańskiego 3,5%, co w warunkach domykającej się luki popytowej może
prowadzić do wzrostu presji inflacyjnej,
• rosnąca niestabilność polityczna zmniejsza prawdopodobieństwo uchwalenia ustaw
koniecznych do uzdrowienia finansów publicznych. Wg obecnych szacunków NBP,
istnieje duże prawdopodobieństwo przekroczenia II progu ostrożnościowego, tj. 55%
PKB już w 2004 r.
Następne posiedzenie Rady odbędzie się w dn. 18 maja 2004 r.
4
Uwarunkowania zewnętrzne
Dane wskazujące na silny przyrost nowych miejsc pracy w gospodarce USA w marcu br.
wpłynęły pozytywnie na klimat rynkowy. Poprawiły się wskaźniki obrazujące zarówno
zaufanie kół biznesu, jak i konsumentów amerykańskich. W marcu br. odnotowano także
znaczne przyśpieszenie dynamiki sprzedaży detalicznej.
Nie poprawiły się natomiast główne wskaźniki klimatu gospodarczego w strefie euro. Dane
dotyczące aktywności handlu detalicznego oraz zaufania gospodarstw domowych potwierdzają
utrzymującą się już od 2 lat słabość popytu konsumpcyjnego w tym regionie. Szczególnie
niekorzystnie kształtują się wskaźniki koniunktury bieżącej w Niemczech. W marcu br.
pogorszyły się oczekiwania konsumentów niemieckich, obniżył się wskaźnik instytutu IFO,
nadal ujemna była dynamika sprzedaży detalicznej.
Wobec umacniających się oznak ożywienia w gospodarce USA zwiększyły się
oczekiwania
rynku na podwyżkę stóp procentowych przez FED - obecnie większość analityków przewiduje
tę decyzję na III kwartał br.
W marcu 2004 r. średnia cena ropy naftowej Brent wyniosła 33,8 USD/b, i była najwyższa
od października 1990 r. Wbrew oczekiwaniom rynku i pomimo utrzymywania się wysokich cen
ropy, OPEC potwierdził swoją decyzję o obniżeniu limitów wydobycia o 1 mln b/d począwszy
od kwietnia br. Jednocześnie w wyniku wzrostu ryzyka politycznego rynki obawiają się o
ciągłość dostaw ropy z Iraku. Do wzrostu cen ropy przyczyniały się także informacje o spadku
zapasów benzyny w USA.
W kwietniu br. Departament Stanu ds. Energii po raz piąty z kolei podwyższył swoją
prognozę cen ropy na 2004 r. do 31,4 USD/b (wzrost o 0,7 USD/b w porównaniu z prognozą z
marca 2004 r.).
Sytuacja gospodarcza w kraju
W lutym 2004 r. nastąpiło dalsze obniżenie się deficytu na rachunku obrotów bieżących.
W porównaniu z lutym ub.r. zmniejszył się on o 520 mln EUR i wyniósł 210 mln EUR. Na
obniżenie się ujemnego salda obrotów bieżących wpłynął przede wszystkim wzrost dodatniego
salda usług (wskutek wysokiego wzrostu ich eksportu – najwyższego, jaki odnotowano w
bilansie na bazie transakcji) oraz zmniejszenie się deficytu w obrotach towarowych. Wyż
sze w
porównaniu z ubiegłym rokiem było również dodatnie saldo transferów. Natomiast w kierunku
pogłębienia się deficytu na rachunku obrotów bieżących oddziaływało zwiększenie się deficytu
dochodów.
Ujemne saldo obrotów towarowych zmniejszyło się w lutym 2004 r. o 230 mln EUR, co
było efektem utrzymywania się wyższej dynamiki eksportu (13,4% w porównaniu z lutym 2003
r.) niż importu (wzrost o 6,5%). Od początku br. deficyt obrotów bieżących zmniejszył się już o
1,1 mld EUR. W ciągu pierwszych dwóch miesięcy br. wszystkie pozycje oddziaływały na
poprawę salda rachunku obrotów bieżących – najsilniej zmniejszenie się deficytu obrotów
towarowych i wzrost nadwyżki wymiany usług. W okresie styczeń-luty 2004 r. wartość
eksportu wzrosła o 16,5%, natomiast wartość importu zwiększyła się o 8,6%. Zarówno
dynamika eksportu, jak i importu była przeszło dwukrotnie
wyższa w porównaniu z pierwszymi
dwoma miesiącami 2003 r. (wówczas wartość eksportu zwiększył się o 7,2%, a importu o
3,3%).
W marcu 2004 r. w porównaniu do marca 2003 r. produkcja przemysłowa wzrosła o 23,8%.
O wysokiej dynamice przemysłu ogółem wciąż decyduje bardzo silnie rosnąca sprzedaż
przemysłu przetwórczego, którego wolumen przekroczył poziom sprzed roku o 27,9%. Silne
przyspieszenie dynamiki produkcji przemysłu po części wynikało z różnic w czasie pracy –
marzec br. liczył 23 dni robocze, wobec 21 dni w roku poprzednim. Po wyeliminowaniu
wpływu czynników sezonowych wzrost produkcji ogółem wyniósł 18,3%, a w przemyśle
przetwórczym 21,6%.
W marcu br. po raz pierwszy od czerwca 2000 r. (z wyjątkiem
jednorazowego wzrostu w lipcu 2003 r.) odnotowano wzrost produkcji budowlano-montażowej
w ujęciu rocznym o 6,3%.
W I kwartale 2004 r. produkcja budowlano-montażowa była niższa
niż przed rokiem o 4,3%.
Poprawa
nastrojów w
gospodarce
USA, brak
poprawy w
strefie euro
Wysokie ceny
ropy naftowej
na rynkach
światowych
Poprawa salda
obrotów
bieżących
bilansu
płatniczego
Wzrost
produkcji
przemysłowej w
marcu br.
wyższy od
oczekiwań
5
Wg danych GUS wzrost przeciętnych wynagrodzeń w sektorze przedsiębiorstw w marcu br.
w porównaniu z lutym br. wyniósł nominalnie 2,1% (realnie 1,8%). W porównaniu z marcem
2003 r. wzrost ten wyniósł nominalnie 7% (4,9% realnie). W rachunku narastającym styczeń-
marzec 2004 r. przeciętne wynagrodzenia w sektorze przedsiębiorstw wzrosły nominalnie o
5,5% (o 3,5% realnie) podczas gdy w analogicznym okresie 2003 r. wzrost ten wynosił
odpowiednio: 1,9% (1,4%).
Jednocześnie przyspiesza wzrost wydajności pracy; w przemyśle ogółem wzrosła ona w
ujęciu rocznym o 24,5% (w lutym br. 19,4%) a w przetwórstwie przemysłowym o 28,0% (w
lutym br. o 23,7%).
Wg danych GUS ze sprawozdawczości przedsiębiorstw liczba pracujących w 2003 r. spadła
o 2,7%. Jednak analiza danych z Badania Aktywności Ekonomicznej Ludności wskazuje, że
liczba pracujących w gospodarce (uwzględniając przedsiębiorstwa zatrudniające od 1 do 9
pracowników) mogła wzrosnąć w 2003 r. Wzrost zatrudnienia mógł dotyczyć bardziej
elastycznych form, które nie znajdują odzwierciedlenia w danych raportowanych przez
przedsiębiorstwa do GUS. Zatem szacunki wzrostu wydajności pracy na podstawie statystyki
przedsiębiorstw mogą być wyższe niż faktyczny wzrost wydajno
ści pracy.
Sytuacja sektora finansów publicznych
W I kwartale 2004 r. łączne dochody budżetu państwa były wyższe niż w analogicznym
okresie roku ubiegłego (7,8%), co jest dobrym wynikiem wobec planowanego ich rocznego
wzrostu (1,2%). Wyższy od ubiegłorocznego poziomu był także stopień realizacji planu
rocznego (23,3% wobec 21,4% w ub.r).
Na kształtowanie się dochodów budżetu państwa w okresie I-III br. wpływ miał przede
wszystkim wzrost podatków pośrednich (9,5% r/r), zwłaszcza VAT. Wysokie wpływy z tego
tytułu w lutym i marcu br. są pochodną wzrostu sprzedaży detalicznej wynikającą
prawdopodobnie z rosnącego popytu krajowego oraz wzrostu importu, w związku ze zmianami
podatkowymi od 1 maja br. Wysokie wpływy (28,7% r/r) wykazał również podatek CIT, co jest
przypuszczalnie efektem poprawy sytuacji finansowej przedsiębiorstw.
Wydatki budżetu państwapo marcu br. były nominalnie o 2,1% niższe od wydatków przed
rokiem. Było to związane z brakiem potrzeby przekazania dotacji dla FP od początku br.,
niższymi kosztami obsł
ugi długu publicznego oraz wolniejszą realizacją dotacji dla FUS. W
efekcie stopień realizacji planu rocznego wydatków budżetowych wyniósł 23,9%, czyli
znacząco mniej niż w latach ubiegłych.
W rezultacie korzystnej sytuacji dochodowej i ograniczania wydatków budżetowych,
deficyt budżetu państwa ukształtował się po marcu br. na poziomie 11,8 mld zł (26,1% planu), a
więc znacząco niższym niż w tym samym okresie ubiegłego roku (39,8%).
Mimo korzystnej sytuacji budżetu państwa po marcu br. kluczowym okresem dla realizacji
planu finansowego państwa będą miesiące maj-lipiec br., ze względu na przewidywany ubytek
dochodów i wzrost wydatków związany z wprowadzeniem od 1 maja br. rozliczeń z budżetem
UE.
Podaż pieniądza, kredyty, stopy procentowe, kurs walutowy
Wg danych informacji przyspieszonej, w marcu 2004 r. podaż pieniądza M3 wzrosła o 2,1
mld zł. (0,6%) w stosunku do lutego br. Na podaż pieniądza w marcu br. znacząco wpłynęła
aprecjacja złotego. Po uwzglę
dnieniu różnic kursowych, miesięczny wzrost M3 wyniósł 2,9
mld zł. (0,9%). Roczne tempo wzrostu agregatu M3 wyniosło 5,7%.
Zmiana podaży M3 była w głównej mierze wynikiem wzrostu depozytów przedsiębiorstw.
W marcu 2004 r. uległy one zwiększeniu o 3,0 mld zł. (4,8%). Po usunięciu wpływu wahań
kursowych przyrost ten wyniósł 3,3 mld zł. (5,2%). Znaczny wzrost miał miejsce przede
wszystkim w kategorii depozytów złotowych, przy czym zwiększeniu uległy wyłącznie środki
zdeponowane na rachunkach bieżących. Roczne tempo tego agregatu, utrzymujące się na
poziomie przekraczającym 20% od września ub.r., w marcu wyniosło 28,5%.
W marcu br. depozyty gospodarstw domowych, po jednomiesięcznym okresie przyrostu w
poprzednim miesiącu, zmniejszyły się o 2,1 mld zł (1,1%). Po wyeliminowaniu wpływu różnic
kursowych ich spadek wyniósł 1,5 mld zł (0,8%). W marcu 2004 r. załamaniu uległa rosnąca
djdódddhkólł
Wzrost
wynagrodzeń w
sektorze
przedsiębiorstw
Niższe niż w
2003 r.
zaawansowanie
wydatków i
deficytu
budżetu
państwa po
trzech
miesiącach
2004 r.
6
tendencja rocznego tempa wzrostu depozytów od gospodarstw domowych, które zmalało z –
1,3% w lutym do –2,1% w marcu br. Jednym z głównych czynników wpływających na odpływ
depozytów gospodarstw domowych był ponowny wzrost zainteresowania lokowaniemśrodków
w fundusze inwestycyjne. Dodatnie saldo wpłat i umorzeń jednostek i certyfikatów
inwestycyjnych wyniosło ok. 0,5 mld zł i było najwyższe od sierpnia 2003 r.
Wielkość pieniądza gotówkowego w obiegu poza kasami banków w marcu br. wzrosła o
0,3 mld zł (0,6%). Roczne tempo wzrostu pieniądza gotówkowego wyniosło 13% (16,0% w
lutym br.).
Kredyty gospodarstw domowych w marcu br. zwiększyły się nominalnie o 0,8 mld zł.
(0,7%). Po uwzględnieniu różnic kursowych przyrost ten wyniósł 1,5 mld zł (1,4%). Roczne
tempo wzrostu wyniosło 13,0% (14,2% w lutym), co jest związane z silną deprecjacją złotego
przed rokiem. Zmniejszenie kredytów przedsiębiorstw w marcu br. o 0,9 mld zł (0,7%), było
całkowicie efektem aprecjacji złotego. Po wyeliminowaniu wpływu wahań kursowych, poziom
zadłużenia przedsiębiorstw w sektorze bankowym nie uległ zmianie. Po raz pierwszy od maja
2002 r. roczne tempo wzrostu nale
żności od przedsiębiorstw przyjęło wartość ujemną równą -
0,4%, co podobnie jak w przypadku sektora gospodarstw domowych było związane ze znaczną
deprecjacją złotego przed rokiem.
W okresie od 18 marca do 22 kwietnia 2004 r. złoty stracił na wartości wobec euro 0,6%
oraz dolara 3,5% (od początku roku kursy EUR/PLN i USD/PLN wzrosły odpowiednio o 1,1%
i 7%). W ciągu ostatnich dwunastu miesięcy złoty stracił na wartości wobec euro 11 %, a
wobecdolara 3,5%.
Niepewność wynikająca z ryzyka politycznego i istniejących zagrożeń dla kontynuacji
niezbędnych reform finansów publicznych silnie oddziaływały na kształtowanie się sytuacji na
rynku walutowym, przyczyniając się do kontynuacji trendu deprecjacji złotego w kwietniu br. ,
pomimo ciągłej poprawy równowagi zewnętrznej (deficyt na rachunku bieżącym) oraz napływu
kapitału portfelowego na rynek obligacji i akcji.
Zmienność cen obligacji benchmarkowych wzros
ła od ostatniego posiedzenia RPP.
Rentowności obligacji 2-, 5- i 10-letnich wzrosły w tym okresie odpowiednio o 51, 52 i 44 p.b.
(od początku roku zmiana ta wyniosła odpowiednio 80 , 52 i 54 p.b.).
Oprócz kursu walutowego, czynnikami, które w sposób decydujący wpływały na tę
tendencję były zarówno czynniki o charakterze globalnym, jak i krajowym. W pierwszej
połowie kwietnia rentowności polskich obligacji podążały za rentownościami obligacji na
rynkach międzynarodowych. W drugiej połowie miesiąca spadek cen obligacji był efektem
opublikowania lepszych niż oczekiwano danych o produkcji przemysłowej. Wzmocniło to
oczekiwania na podwyżki stóp procentowych. Utrzymywanie się różnicy rentowności obligacji
5 i 10-letnich względem analogicznych obligacji strefy euro na wysokim poziomie świadczy o
tym, że ryzyko inwestycji na rynku polskim oceniane jest jako wysokie.
Ceny, oczekiwania inflacyjne
W marcu 2004 r. roczny wskaźnik wzrostu cen towarów i usług konsumpcyjnych wyniósł
1,7% (w lutym 1,6%).W porównaniu z marcem 2003 r. najbardziej wzrosły cenyżywności i
napojów bezalkoholowych (3,3%), ceny użytkowania mieszkań i nośników energii (2,9%),
ceny napojów alkoholowych i wyrobów tytoniowych (2,3%). Niższe niż w marcu 2003 r. był
y
natomiast ceny odzieży i obuwia.
Po większym od oczekiwań wzroście cen żywności w pierwszej połowie kwietnia można
oceniać, że inflacja wzrośnie w kwietniu br. do poziomu 2,2% w ujęciu rocznym.
Inflacja netto w marcu 2004 r. w skali rocznej wyniosła - tak jak w lutym br.
\- 1,1%.
Ceny produkcji sprzedanej przemysłu w marcu br. były wyższe o 4,6% w porównaniu do
analogicznego okresu 2003 r. (w lutym o 4,2%). Roczny wskaźnik cen utrzymuje się na
najwyższym poziomie od stycznia 2001r. Wzrost wartości indeksu cen producentów w marcu
br. jest wynikiem kontynuacji dynamicznych wzrostów cen w sekcji górnictwo i kopalnictwo, a
szczególnie w dziale kopalnictwo rud metali, co związane jest z rosnącymi cenami miedzi na
rynkach światowych. Średnia miesięczna cena tony miedzi na giełdzie w Londynie w marcu br.
wzrosła po raz kolejny osiągając najwyższą wartość od listopada 1995r. – 3009 USD/t (wzrost o
Niska dynamika
kredytu dla
przedsiębiorstw
Deprecjacja
złotego w
kwietniu br.
7
10,% w ciągu miesiąca i ponad 81% w stosunku do marca 2003r.).
Wzrosły oczekiwania inflacyjne osób prywatnych. Oczekiwana w kwietniu br. przez osoby
prywatne stopa inflacji w horyzoncie 12 miesięcy wynosi 2,5% (o 0,1 pkt. proc. więcej niż w
miesiącu poprzednim). Analitycy bankowi prognozują, że w grudniu 2004 r. stopa inflacji
wyniesie 2,6% (spadek o 0,1 pkt. proc.),w marcu 2005 r. 2,9% (wzrost o 0,1 pkt. proc.), a
średnioroczna stopa inflacji w 2005 r. 2,8% (bez zmian).
Wzrost
oczekiwań
inflacyjnych
