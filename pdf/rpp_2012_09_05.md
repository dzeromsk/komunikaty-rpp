NarodowyBankPolski
RadaPolitykiPieniężnej
00-919Warszawa,ul.Świętokrzyska11/21,tel.(22)6532888,fax(22)6531328
www.nbp.pl/rpp
Warszawa, 5 września 2012 r.
INFORMACJA PO POSIEDZENIU RADY POLITYKI PIENIĘŻNEJ
w dniach 4-5 września 2012 r.
Rada postanowiła utrzymać stopy procentowe NBP na niezmienionym poziomie:
stopa referencyjna 4,75% w skali rocznej;
stopa lombardowa 6,25% w skali rocznej;
stopa depozytowa 3,25% w skali rocznej;
stopa redyskonta weksli 5,00% w skali rocznej.
Aktywność gospodarcza na świecie pozostaje naniskim poziomie. Recesji w strefie euro
towarzyszy umiarkowany wzrost aktywności w Stanach Zjednoczonych. WII kw. obniżył się
wzrost gospodarczy w krajach wschodzących. Niższe tempo aktywności gospodarczej na
świecie sprzyjało obniżeniu się inflacji w wielu krajach.
W ostatnim okresie nastąpiła pewna poprawa nastrojówna międzynarodowych rynkach
finansowych, co sprzyjało wzrostowi cen niektórych aktywów finansowych oraz napływowi
kapitału na rynki wschodzące. Jednocześnie wzrosły istotnie cenysurowców rolnych oraz
surowców energetycznych na rynkach światowych.
Dane o PKB w Polsce wskazują, że wzrost gospodarczy w IIkw. spowolnił silniej niż
oczekiwano. Obniżeniu uległa zarówno dynamika konsumpcji, jaki tempo wzrostu
inwestycji, w tym inwestycji przedsiębiorstw. Istotnyujemny wkład do wzrostu PKB miała
zmiana stanu zapasów. Zmniejszyło się również tempo wzrostu eksportu, jednak ze względu
na jednoczesny spadek importu wkład eksportu netto był głównym czynnikiem wzrostu PKB.
Osłabieniu wzrostu gospodarczego towarzyszyło pogorszenie się wynikówfinansowych
przedsiębiorstw.
Jednocześnie wzrostprodukcji przemysłowej oraz sprzedażydetalicznej w lipcu byłwyższy
niż średnio w IIkw., jednak towarzyszyło temuutrzymanie spadku produkcji budowlano-
montażowej. Również oceny dotyczące koniunktury pozostają niekorzystne.
Według Badania Aktywności Ekonomicznej Ludnościw IIkw. wyhamował wzrost liczby
pracujących, a stopa bezrobocia była wyższa niż rok wcześniej, głównie ze względu na dalszy
wzrost liczby osób aktywnych zawodowo. Jednocześnie obniżyła się dynamika wynagrodzeń
w gospodarce, w tym w sektorze przedsiębiorstw.
Spowolnieniu gospodarczemu towarzyszyło stopniowe osłabianie się dynamiki akcji
kredytowej dla przedsiębiorstw. Wdalszym ciągu spowalniała też akcja kredytowa dla
gospodarstw domowych, na co złożył się dalszy spadek wartości kredytów konsumpcyjnych
oraz niższa dynamikakredytów mieszkaniowych, w tym spadek kredytów walutowych.
Mimo to w I kw. nastąpił dalszy spadek stopy oszczędności gospodarstw domowych.
Po przejściowym wzroście w czerwcu, w lipcu inflacja CPI obniżyła siędo 4,0%, pozostając
jednak powyżej celu inflacyjnego NBP (2,5%). Inflacja bazowa po wyłączeniu cen żywności i
2
energii utrzymała się na niezmienionym poziomie. Równocześnie, utrzymały się
podwyższone oczekiwania inflacyjne gospodarstw domowych.
W ocenie Rady, w najbliższych miesiącach inflacja będzie się stopniowo obniżać, czemu
sprzyjać będzie wygasanie statystycznych efektów bazy w warunkach obniżającej się
dynamiki popytu wgospodarce. Czynnikiem ryzyka dla obniżenia inflacji jest obserwowany
w ostatnim okresie wzrost cen surowców na rynkach światowych.W średnim okresie
spowolnienie wzrostu gospodarczego będzie sprzyjało powrotowi inflacji do celu.
Rada postanowiła utrzymać stopy procentowe NBP na niezmienionym poziomie.
Jeśli napływające informacje będą potwierdzały dalsze osłabienie koniunktury gospodarczej,
a ryzyko nasilenia się presji inflacyjnej będzie ograniczone, Rada rozważy dostosowanie
polityki pieniężnej.
