1/2
Warszawa, 5 lutego 2014 r.
Informacja po posiedzeniu Rady Polityki Pieniężnej
w dniach 4-5 lutego 2014r.
Rada postanowiła utrzymać stopy procentowe NBP na niezmienionym poziomie:
stopa referencyjna 2,50% w skali rocznej;
stopa lombardowa 4,00% w skali rocznej;
stopa depozytowa 1,00% w skali rocznej;
stopa redyskonta weksli 2,75% w skali rocznej.
Wzrost aktywności gospodarczejna świecie pozostaje umiarkowany, choć sytuacja w
poszczególnych krajach jest zróżnicowana. W Stanach Zjednoczonych koniunktura
poprawia się, co skłania Rezerwę Federalną do ograniczania skali luzowania
ilościowego. Równocześnienastępuje powolne ożywienie wzrostuw strefie euro, choć
skala tego ożywienia jest dotychczas niewielka. W związku z tym, Europejski Bank
Centralny utrzymuje silnie akomodacyjnąpolitykępieniężną. Z kolei w największych
gospodarkach wschodzących dynamika aktywności gospodarczej–pomimo pewnej
poprawy –nadal kształtujesię na niskim jak na te krajepoziomie. Umiarkowane tempo
wzrostu aktywnościgospodarczej na świecie sprzyja utrzymywaniu się niskiej inflacji w
wielu krajach.
Ograniczanie skali zakupu aktywówprzez Rezerwę Federalną przyczyniło się do
pogorszenia nastrojów na międzynarodowych rynkach finansowych, w szczególności w
odniesieniu do niektórych gospodarek wschodzących.
Dane o krajowej aktywności gospodarczej sygnalizująkontynuację stopniowego
ożywienia wzrostu w Polsce. Wstępne dane o PKB w 2013 r. wskazują, że w IV kw.
wzrost gospodarczy był wyższy niż w III kw., przy wciążistotnym wkładzie eksportu
netto do wzrostu PKB. Stopniowe przyspieszenie wzrostu potwierdzają także dane o
produkcji przemysłowej i sprzedaży detalicznej, a także wyhamowanie spadku
produkcji budowlano-montażowej. Wzrost aktywności w kolejnych kwartałach
sygnalizują wskaźniki koniunktury.
Stopniowe ożywienie gospodarcze oddziałuje w kierunku poprawy sytuacji na
rynku pracy. Pojawiają się sygnały wzrostu zatrudnienia, copowinno sprzyjać
obniżeniu się bezrobocia. Stopa bezrobocia kształtuje się jednak nadal na
podwyższonym poziomie, co ogranicza presjępłacową w gospodarce.
Inflacja CPI w grudniu 2013 r. wyniosła0,7%, pozostając wyraźnie poniżej celu
inflacyjnego NBP (2,5%).Na niskim poziomie utrzymały się także miary inflacji bazowej,
co potwierdza nadal ograniczoną presję popytową. Niską presję kosztową w gospodarce
sygnalizuje dalszy spadek cen produkcji sprzedanej przemysłu. Towarzyszy temu
utrzymywanie się niskich oczekiwań inflacyjnych.
2/2
W ostatnim okresie akcja kredytowa dla sektora prywatnego nieznaczenie
przyspieszyła, choć pozostaje ograniczona. W grudniu 2013 r. roczna dynamika
kredytów dla przedsiębiorstw igospodarstw domowych wciąż byłaniska. Jednocześnie
od połowy 2013 r. stopniowo przyspiesza dynamika kredytów konsumpcyjnych.
W ocenie Rady, w najbliższych kwartałach prawdopodobna jest kontynuacja
stopniowej poprawy koniunktury, jednak presja inflacyjna pozostanie ograniczona.
W związku z tym Rada postanowiła utrzymać stopy procentowe NBP na
niezmienionym poziomie. Rada podtrzymuje ocenę, że stopy procentowe NBP powinny
pozostać niezmienione co najmniej do końca pierwszego półrocza br.
W ocenie Rady, obniżenie stópprocentowych w pierwszym półroczuub. r. oraz
utrzymywanie ich na niezmienionym poziomie w kolejnych kwartałach sprzyja
ożywieniu krajowej gospodarki, stopniowemu powrotowi inflacji do celu oraz
stabilizacji na rynkach finansowych.
