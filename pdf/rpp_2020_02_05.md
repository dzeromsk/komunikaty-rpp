Warszawa, 5 lutego 2020 r.
Informacja po posiedzeniu Rady Polityki Pieniężnej
w dniach 4-5 lutego 2020r.
Rada postanowiła utrzymać stopy procentowe NBP na niezmienionym poziomie:
▪stopa referencyjna 1,50%;
▪stopa lombardowa 2,50%;
▪stopa depozytowa 0,50%;
▪stopa redyskonta weksli 1,75%.
Napływające informacje zgospodarkiświatowej wskazują na stabilizowanie się tempa
wzrostu gospodarczego na relatywnie niskim poziomie. Jednocześnieutrzymuje się
niepewność dotycząca perspektyw globalnej koniunktury w kolejnych kwartałach, choć
niektóre wskaźniki sugerują pewną poprawę nastrojów. W strefie euro, wobec trwającej
dekoniunktury w przemyśle, dynamika wzrostu gospodarczego w IV kw.obniżyła się. W
Stanach Zjednoczonych koniunktura wciąż jest relatywnie dobra, choć osłabiona
aktywnośćw przemyśleoddziaływała ograniczająco na tempo wzrostu gospodarczego w
IVkw. W Chinach dynamika PKB w IV kw. ustabilizowała się na poziomie niższym niż
w poprzednich latach.
W ostatnim okresie ceny ropy naftowej na rynku światowym –po wcześniejszym
wyraźnym wzroście –obniżyły się. Jednocześnie, w ostatnich miesiącach wzrosły ceny
wielu surowców żywnościowych. W efekcieinflacja w otoczeniu polskiej gospodarki
nieco wzrosła.
Europejski Bank Centralny utrzymuje stopę depozytową poniżej zera, a także
prowadzi skup aktywów oraz sygnalizuje utrzymanie luźnej polityki pieniężnej w
kolejnych kwartałach. Rezerwa Federalna Stanów Zjednoczonych, po obniżkachstóp
procentowych w 2019 r., utrzymuje je na niezmienionym poziomie.
W Polsce koniunktura pozostaje dobra mimo obniżania się tempa wzrostu
gospodarczego. Na podstawie wstępnego szacunku GUS dotyczącego PKB w 2019 r.
można szacować, że dynamika PKB w IV kw. obniżyła się. Pozytywnie na wzrost PKB
oddziałuje systematyczny –choć wolniejszy niż wcześniej –wzrost konsumpcji,
wspierany przez korzystną sytuację na rynku pracy, dobre nastroje konsumentów oraz
wypłaty świadczeń społecznych. Jednocześnie napływające informacje sygnalizują dalszy
wzrost inwestycji i eksportu.
Inflacja w grudniu 2019 r. wyniosła 3,4% r/r.Do wyższej inflacji przyczynił się wzrost
cen żywności i paliw.Jednocześnie przyśpieszenie wzrostu cen usług podwyższyło
inflację bazową, która utrzymuje się jednak na umiarkowanym poziomie.
W ocenie Rady perspektywy krajowej koniunktury pozostają korzystne, jednak
dynamika PKB będzie prawdopodobnie niższa niż w poprzednich latach. Utrzymuje się
niepewność dotycząca skali i trwałości osłabienia koniunktury za granicą oraz jego
wpływu na krajową aktywność gospodarczą.
Bieżące prognozy wskazują, że w najbliższych miesiącach inflacja może przekroczyć
górną granicę odchyleń od celu inflacyjnego. Do przejściowego wzrostu dynamiki cen
przyczynią się czynniki o charakterze podażowym i regulacyjnym, a więc pozostające
poza bezpośrednim wpływem krajowej polityki pieniężnej. Wraz z wygaśnięciem
wpływu tych czynników oraz oczekiwanym osłabieniemtempa wzrostu PKB inflacja
będzie sięobniżać. Whoryzoncie oddziaływaniapolityki pieniężnej dynamika cen będzie
się kształtować w pobliżu celu inflacyjnego.
Rada ocenia, że obecny poziom stóp procentowych sprzyja utrzymaniu polskiej
gospodarki na ścieżce zrównoważonego wzrostu oraz pozwala zachować równowagę
makroekonomiczną, a jednocześnie umożliwia realizację celu inflacyjnego w średnim
okresie.
