I. Ocena sytuacji gospodarczej
W listopadzie br. wyraźnie poprawiły się nastroje w gospodarce
amerykańskiej (wskaźnik zaufania konsumentów Conference Board wzrósł
z poziomu 79,6 w październiku do 84,1 w listopadzie, natomiast wskaźnik
NAPM obrazujący nastroje kół biznesu wzrósł odpowiednio z 48,5 do
49,2). Korzystne warunki dla inwestycji zostały dodatkowo potwierdzone
przez: utrzymujący się od października trend wzrostowy na rynku akcji,
lepsze niż oczekiwano wyniki w zakresie wydajności pracy w przemyśle
USA w III kwartale br. oraz ponowne ożywienie sprzedaży detalicznej w
listopadzie i grudniu.
Nie zanotowano natomiast oznak poprawy sytuacji w strefie euro. W
listopadzie wskaźniki zaufania konsumentów nadal pogarszały się
(wskaźnik Komisji Europejskiej dla Niemiec pogłębił swój spadek do
poziomu –17 wobec –11 w październiku), natomiast poziom nastrojów w
biznesie europejskim nie zmienił się w stosunku do wyników z
października.
W październiku br. pogłębił się spadek produkcji przemysłowej w
Niemczech (-1,4% wobec -0,7% we wrześniu).
Zgodnie z oczekiwaniami rynku, EBC obniżył w grudniu br. główną stopę
refinansową o 50 pkt. bazowych do 2,75% - najniższego poziomu od trzech
lat. Wśród głównych powodów tej decyzji wymieniono osłabienie tempa
wzrostu gospodarczego i spadek presji inflacyjnej w strefie euro.
W dalszym ciągu czynnikiem o dużym stopniu niepewności jest
kształtowanie sięświatowych cen ropy naftowej. W listopadzie 2002 r.
Średnia cena ropy Brent obniżyła się o 3,4 USD/b w porównaniu z
październikiem. W połowie listopada osiągnęła ona swoje minimum
obniżając się poniżej 23 USD/b. W II połowie listopada ponownie nastąpił
wzrost cen ropy. Na początku grudnia br. ceny ustabilizowały się na
względnie wysokim poziomie 26 USD/b. Mimo trwającej inspekcji ONZ w
Iraku uczestnicy rynku uważają, że wojna w Zatoce Perskiej jest
nieuchronna. Na wysoki poziom cen oddziałują także: przedłużający się
strajk w Wenezueli (kraj ten jest trzecim dostawcą ropy na rynek
amerykański), atak zimy w USA oraz niepewność co do kształtowania się
relacji podaży i popytu wywołana spekulacjami związanymi z decyzjami
grudniowego szczytu krajów OPEC.
Deficyt obrotów bieżących wyniósł w październiku br. 578 mln EUR (562
mln USD) wobec 539 mln EUR (534 mln USD) we wrześniu br. i 923 mln
EUR (836 mln USD) w październiku ubiegłego roku. Deficyt handlowy
wyniósł1 mld EUR. Eksport na bazie płatności w EUR wzrósł w
Poprawa
nastrojów w
gospodarce USA
Brak oznak
poprawy
nastrojów w strefie
euro, a zwłaszcza
w Niemczech
Ponowny wzrost
cen ropy naftowej
Dobre wyniki
handlu
zagranicznego w
październiku
2
październiku br. w porównaniu do analogicznego miesiąca roku ubiegłego
o 4,9% r/r, a import obniżył się o 2,8% r/r. Liczony w USD eksport wzrósł
o 13,6% r/r, natomiast import wzrósł o 5,3% r/r. Wysoka dynamika
obrotów handlu zagranicznego w wyrażeniu dolarowym została zatem
częściowo osiągnięta w wyniku zmian kursowych i umocnienia się euro
wobec dolara na międzynarodowym rynku walutowym. Dobre wyniki
eksportu to rezultat zmiany struktury geograficznej polskiego eksportu –
niższy eksport do Niemiec, głównego partnera handlowego został
zrekompensowany przez zwiększony eksport do krajów EuropyŚrodkowo-
Wschodniej oraz niektórych krajów UE.
Badania koniunktury GUS wskazują, że w listopadzie 2002 r. w
porównaniu do października br. nastąpiła poprawa ocen i prognoz w
przemyśle przetwórczym i budownictwie (dane odsezonowane). W
ocenach pojawił się optymizm, zaś w prognozach nastąpiła znaczna
poprawa na ogół optymistycznych przewidywań. W przypadku przemysłu
przetwórczego oznacza to znaczną poprawę nastrojów dotyczących klimatu
koniunktury w porównaniu z analogicznym miesiącem 2001 r., zaś w
budownictwie – osiągnięcie poziomu sprzed roku. W handlu klimat
koniunktury oceniany jest negatywnie, choć lepiej niż przed rokiem.
II. Sytuacja w sektorze finansów publicznych
Dane NBP o wykonaniu budżetu państwa po listopadzie br. wskazują, że
jego deficyt zostanie zrealizowany na poziomie założonym w ustawie
b
udżetowej na 2002 r. tj. 40 mld zł (5,4% PKB). Aktualne prognozy
dochodów budżetu państwa kształtują się nieznacznie poniżej przyjętego w
ustawie poziomu. Niedobór dochodów zostanie skompensowany
odpowiednim ograniczeniem wydatków budżetu państwa. Zbieżność
wskaźników realizacji planu zarówno dochodów, jak i wydatków budżetu
państwa w okresie ostatnich kilku miesięcy bieżącego roku wskazuje, że
wydatki są kontrolowane i dostosowywane do sytuacji dochodowej.
Dostępne informacje o funduszach i agencjach nie zmieniają zasadniczo
obrazu sytuacji finansowej tych jednostek, w porównaniu do rysującego się
w poprzednich miesiącach.
Według prognoz NBP deficyt ekonomiczny całego sektora finansów
publicznych ukształtuje się w 2002 r. na poziomie ok. 5,8% PKB oraz 5,4
% PKB w 2003 r.
Poprawa klimatu
koniunktury w
przemyśle
przetwórczym i
budownictwie
Deficyt budżetowy
w 2002 r. na
ustawowym
poziomie
Deficyt
ekonomiczny
sektora finansów
publicznych w
2002 r. wyższy od
planowanego
3
III. Podaż pieni
ą
dza, kredyty, stopy procentowe, kurs
walutowy
Wg informacji przyspieszonej z banków komercyjnych w listopadzie 2002
r. – w porównaniu do stanu na koniec października br. \- podaż pieniądza
M3 zmniejszyła się o 3,1 mld zł. Jednakże w rzeczywistości spadek ten był
o ok. 1-1,1 mld zł mniejszy i wyniósł ok. 2 mld zł. Różnica jest wynikiem
niepełnego uwzględnienia przez banki środków zgromadzonych z tytułu
emisji obligacji (ok. 1-1,1 mld zł) . Kwota ta po zakończeniu programu
emisji obligacji zostanie ostatecznie odpowiednio zaksięgowana i
powiększy agregat M3.
Do spadku agregatu M3 przyczyniło się zmniejszenie depozytów
gospodarstw domowych i depozytów przedsiębiorstw odpowiednio o 3,6 i
1,0 mld zł. Głęboki spadek depozytów gospodarstw domowych jest
wynikiem zapadnięcia jednorocznych lokat nieobjętych podatkiem od
dochodów z odsetek założonych w listopadzie ub.r. Znaczna część
zdeponowanych środków (ok. 2 mld zł) wypłynęła z banków do funduszy
inwestycyjnych (1,4 mld zł), obligacji skarbowych (0,6 mld zł), a ok. 1,3
mld zł zostało ulokowane w obligacjach bankowych (z czego jedynie 0,3
mld zł znalazło odzwierciedlenie w M3).
Roczna dynamika pieniądza gotówkowego stabilizuje się na poziomie ok.
15% (14,9% w listopadzie br.). W odniesieniu do rocznej dynamiki M3
oraz depozytów gospodarstw domowych zaobserwowany w listopadzie br.
ich skokowy wzrost (odpowiednio z –2,5% do -1,0% i z –5,6% do –1,6%)
jest wyłącznie wynikiem efektu statystycznego niskiej bazy. Efekt bazy jest
równocześnie przyczyną gwałtownego spadku rocznej dynamiki
depozytów o terminie zapadalności powyżej 2 lat z 156,7% w październiku
br. do 15,6% w listopadzie br.
Drugi miesiąc z rzędu ma miejsce spadek kredytów dla gospodarstw
domowych. Wzrosły natomiast kredyty przedsiębiorstw. Roczna dynamika
tych kategorii wyniosła w listopadzie br. odpowiednio: 7,7 % i 1,2 %,
podczas gdy w październiku br. wynosiła: 8,3% i 0,5%.
W listopadzie br. wystąpiła wyraźna tendencja do aprecjacji złotego. Kurs
polskiej waluty umocnił się zarówno wobec dolara (o 4,6%), jak i euro (o
2,9%). Silniejsza aprecjacja złotego wobec dolara wynikała z deprecjacji
USD na rynku światowym.
Spadek podaży
pieniądza;
Spadek depozytów
i kredytów
gospodarstw
domowych
Środki z lokat
antypodatkowych
przesunięte z kont
bankowych w inne
formy
oszczędzania
Umocnienie kursu
złotego w
listopadzie
4
IV. Ceny, oczekiwania inflacyjne
W listopadzie br., dwunastomiesięczna inflacja obniżyła się do poziomu
0,9% wobec 1,1% w październiku br. W skali roku najbardziej wzrosły
ceny towarów i usług związanych z transportem (o 4,3%), mieszkaniem (o
4,1%), zdrowiem (o 3,7%) i edukacją (o 2,5%).
Wskaźnik cen towarów i usług konsumpcyjnych obniżył się w listopadzie
w porównaniu z październikiem o 0,1%, do czego przyczynił się spadek
cen napojów alkoholowych o 1,4%, wyrobów tytoniowych o 0,4%,
żywności i napojów bezalkoholowych o 0,3% oraz paliw o 0,3%.
Kształtowanie się inflacji na niskim poziomie sprzyja utrwaleniu niskich
oczekiwań inflacyjnych. W grudniu br. oczekiwana przez analityków
bankowych na koniec br. stopa inflacji rocznej obniżyła się o 0,4 pkt. proc.
w stosunku do deklaracji listopadowych i wyniosła 1,1%. Oczekiwana
p
rzez analityków bankowych na miesiąc poprzedzający analogiczny
miesiąc następnego roku (tj. listopad 2003 r.) stopa inflacji rocznej
pozostała na poziomie 2,5%, natomiast średnioroczna stopa inflacji w 2004
r. wyniosła 2,6%, co oznacza jej obniżenie o 0,1 pkt. proc. w stosunku do
oczekiwań wyrażonych w listopadzie br.
W grudniu br. obniżyły się także oczekiwania inflacyjne osób prywatnych.
Oczekiwana w ciągu najbliższego roku stopa wzrostu cen wyniosła 0,8%,
co oznacza jej obniżenie o 0,1 pkt. proc. w stosunku do pomiaru z listopada
br.
Roczny wskaźnik
cen towarów i
usług
konsumpcyjnych
na rekordowo
niskim poziomie
0,9%
Niskie oczekiwania
inflacyjne
