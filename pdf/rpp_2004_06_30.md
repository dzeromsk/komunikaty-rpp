Warszawa, 30 czerwca 2004 r.
INFORMACJA PO POSIEDZENIU RADY POLITYKI PIENIĘŻNEJ
w dniach 29-30 czerwca 2004 r.
W dniach 29-30 czerwca 2004 r. odbyło się posiedzenie Rady Polityki Pieniężnej. Rada
zapoznała się z materiałami przygotowanymi przez Zarząd i departamenty NBP oraz
materiałami informacyjnymi i analitycznymi Ministerstwa Finansów, banków i instytutów
badawczych. Rada omówiła sytuację w otoczeniu zewnętrznym polskiej gospodarki,
tendencje w sferze realnej, w zakresie płac i świadczeń społecznych, w sektorze finansów
publicznych, w zakresie podaży pieniądza, kredytu i stóp procentowych, kształtowania się
oczekiwań inflacyjnych i cen oraz perspektyw inflacji.
Roczna inflacja wzrosła z 2,2% w kwietniu br. do 3,4% w maju br. – do poziomu
znacznie wyższego od oczekiwań, zbliżając się do górnej granicy dopuszczalnych
odchyleń od celu inflacyjnego. Nastąpił dalszy znaczący wzrost cen produkcji
sprzedanej przemysłu – do poziomu 9,6%. Silnie wzrosły także wszystkie miary inflacji
bazowej z poziomu 1,2%-2,3% w kwietniu br. do 2,0%-3,7% w maju br. Prognozy
inflacji ekspertów NBP sygnalizują ryzyko dalszego wzrostu inflacji.
Obserwowane przyspieszenie inflacji wynika w znacznym stopniu ze wzrostu cen paliw i
żywności, ze wzrostu stawek podatków pośrednich i z innych czynników związanych z
wejściem Polski do UE. Tego rodzaju wzrost cen nie musi prowadzić do trwale
podwyższonej inflacji jeśli nie wzmacnia oczekiwań inflacyjnych i w efekcie – nie
prowadzi do dalszego wzrostu płac i cen. Na tym tle jest znamienny wzrost oczekiwań
inflacyjnych gospodarstw domowych, który nastąpił jeszcze przed opublikowaniem
danych o inflacji za maj br. Od początku 2003 r. rosną też systematycznie oczekiwania
podwyżek cen w handlu detalicznym.
Ryzyko wzrostu inflacji związane z rosnącymi oczekiwaniami inflacyjnymi jest
zwiększone przez znaczący wzrost popytu krajowego. Przeprowadzone analizy
wskazują, że obserwowane w maju br. spowolnienie dynamiki produkcji sprzedanej
przemysłu i sprzedaży detalicznej wynikało głównie z ich wcześniejszego przyspieszenia
w okresie marzec-kwiecień, związanego z akcesją Polski do UE. Oznacza to utrzymanie
obserwowanego od wielu miesięcy silnego trendu wzrostowego tych wielkości.
Dążąc do tego aby podwyższona inflacja miała charakter przejściowy i aby, po
wygaśnięciu czynników nadzwyczajnych, powróciła do poziomu zgodnego z celem
inflacyjnym RPP (2,5%), Rada postanowiła, podwyższyć stopy NBP o 0,5 pkt. proc. do
poziomu:
•stopa referencyjna 5,75% w skali rocznej;
•stopa lombardowa 7,25% w skali rocznej;
•stopa depozytowa 4,25% w skali rocznej.
Rada utrzymuje restrykcyjne nastawienie w polityce pieniężnej. Uchwały RPP wchodzą
w życie 1 lipca 2004 r.
2
I.Czynniki sprzyjające niskiej inflacji:
•Obniżyła się dynamika kredytu dla przedsiębiorstw; jej roczne tempo wyniosło w
maju br. –2,3% wobec 0,7% w kwietniu 2004 r. Popyt przedsiębiorstw na kredyt może
być ograniczany przez wysoki poziom własnych środków finansowych pozostających
w ich dyspozycji.
•Utrzymuje się wysoki wzrost wydajności pracy; w przemyśle ogółem wzrosła ona w
maju br. w ujęciu rocznym o 12,8% (w kwietniu br. 22,4%) a w przetwórstwie
przemysłowym o14% (w kwietniu br. o 25,1%).
•Utrzymuje się wysokie bezrobocie, które powinno ograniczać presję na wzrost
wynagrodzeń. W maju br. przeciętne wynagrodzenie w sektorze przedsiębiorstw
wzrosło w porównaniu do maja 2003 r. o 4,4% wobec wzrostu o 4,6% w okresie
kwiecień 2003 r. – kwiecień 2004 r.
II. Czynniki rodzące ryzyko wzrostu inflacji:
•Od początku roku wzrastają oczekiwania inflacyjne gospodarstw domowych.
Oczekiwana przez osoby prywatne stopa inflacji w horyzoncie 12 -tu miesięcy
wzrosła z 1,6% w grudniu 2003 r. do 2,7% w czerwcu br. Prognozy inflacji na koniec
2004 r. analityków bankowych nie zmieniły się (3,0%), nieznacznie obniżyły się
natomiast prognozy inflacji w horyzoncie 11-tu miesięcy (2,7%) i prognoza
średniorocznej inflacji w 2005 r. (2,8%). Oba badania przeprowadzono w czasie gdy
nie była jeszcze znana wielkości inflacji za maj br.
Jednocześnie następuje dalszy wzrost oczekiwań podwyżek cen w handlu
detalicznym. Handlowcy sygnalizują dalsze podwyżki cen towarów, głównie cen
żywności. Wskaźnik koniunktury informujący o planowanych podwyżkach cen
żywności wzrasta systematycznie od początku 2003 r.
•Znacząco rosną ceny produkcji sprzedanej przemysłu. W maju br. wzrosły one o 1,2%
w stosunku do kwietnia, natomiast w ujęciu rocznym inflacja cen producenta
przyspieszyła z 7,5% w kwietniu do 9,6% w maju br. - poziomu najwyższego od
grudnia 1997 r. Analizy NBP wskazują, że przyspieszenie inflacji cen producenta
wynikało przede wszystkim ze wzrostu cen producenta w sprzedaży w kraju, co było
między innymi skutkiem zmian cen surowców na rynkach światowych.
Polska gospodarka znajduje się w fazie silnego ożywienia, którego tempo przekracza
wcześniejsze oczekiwania. W I kwartale 2004 r. tempo wzrostu PKB wyniosło 6,9%
wobec 4,7% w IV kwartale 2003 r. O silnym przyspieszeniu dynamiki PKB
zadecydował popyt krajowy, który przekroczył poziom sprzed roku aż o 5,7%, wobec
2,6% w IV kw. 2003 r. W I kwartale 2004 r. odnotowano również wzrost nakładów
inwestycyjnych brutto na środki trwałe, który wyniósł 3,5%, wobec 0,1% w IV
kwartale ub.r.
Maj 2004 r. był kolejnym miesiącem wysokiej dynamiki produkcji sprzedanej
przemysłu. Produkcja przemysłu ogółem była, w ujęciu rocznym, większa o 12,3%, w
tym przemysłu przetwórczego o 14,3%. Po wyeliminowaniu wpływu czynników
sezonowych wzrost produkcji ogółem wyniósł 14,9%, a w przemyśle przetwórczym
17,1%.
Nie utrzymał się wprawdzie kwietniowy wzrost produkcji budowlano-montażowej,
jednak w związku z zaobserwowanym zjawiskiem fakturowania części robót
majowych w kwietniu szacuje się, że w okresie kwiecień-maj produkcja budowlano-
3
montażowa była wyższa niż przed rokiem o ok. 4,5%, co wskazuje na stopniowo
odradzające się tendencje wzrostowe w tej branży.
Badanie koniunktury opublikowane przez GUS w dniu 22 czerwca br. wskazuje na
dalszą poprawę klimatu koniunktury w przetwórstwie przemysłowym. Ocena klimatu
koniunktury, uwzględniając wahania sezonowe, była najwyższa w całym badanym
okresie tj. od 1992 roku. Poprawiły się również oceny klimatu koniunktury w
budownictwie i w handlu.
•Polityka monetarna jest prowadzona przy luźnej polityce fiskalnej i braku jasnych
perspektyw co do skali reform, które doprowadziłyby do uzdrowienie finansów
publicznych.
•Czynniki podażowe mogą prowadzić do dalszego wzrostu presji inflacyjnej.
Utrzymują się wysokie ceny ropy naftowej, a prognozowane ceny tego surowca
zostały bardzo nieznacznie obniżone. Aktualne prognozy średniorocznej ceny ropy w
2004 r. zostały obniżone o 0,4 USD/b w porównaniu z prognozą z maja 2004 r. Od
września 2003 r. do czerwca 2004 r. prognozowane ceny wzrosły z 26,0 USD/b do
34,3 USD/b.
Ceny żywności wzrosły w maju br. o 0,6%, a w ujęciu rocznym inflacja cen żywności
wyniosła 5,2%. W I połowie czerwca br. ceny żywności wzrosły w porównaniu do I
połowy maja br. o 2,4%.
Następne posiedzenie Rady odbędzie się w dn. 27-28 lipca 2004 r.
Uwarunkowania zewnętrzne
Znaczne nasilenie podwyżek cen ropy w kwietniu i maju br, którym towarzyszył wzrost
cen innych nośników energii wpłynęło na pogorszenie wyników majowych ankiet w zakresie
oczekiwań konsumentów w USA i strefie euro.
Osłabienie presji cenowej na rynku ropy w czerwcu przyczyniło się do powrotu
optymistycznych nastrojów amerykańskich konsumentów. Oznaki wysokiej dynamiki popytu
gospodarstw domowych w USA znalazły potwierdzenie w przyśpieszeniu tempa sprzedaży
detalicznej, a także w wyraźnie wyższym niż oczekiwano wzroście liczby pozwoleń na budowę
domów w maju br. W maju i czerwcu poprawiała się także sytuacja na amerykańskim rynku
pracy W maju wyraźnie powyżej oczekiwań rynku wzrosła produkcja przemysłowa w USA, co
wpłynęło na wzrost wskaźnika wykorzystania mocy produkcyjnych w przemyśle do 77,8% -
poziomu najwyższego od maja 2001 r.
W maju br. poprawił się klimat koniunktury przedsiębiorstw strefy euro, szczególnie
wyraźnie w Niemczech. Głównym czynnikiem dynamizującym koniunkturę w przemyśle
niemieckim jest – podobnie jak w I kwartale br. – popyt zagraniczny. W kwietniu br. silnej
dynamice eksportu towarzyszyło istotne przyśpieszenie produkcji przemysłowej. Znaczny
przyrost zamówień eksportowych, obejmujących w głównej mierze dobra inwestycyjne, może
wskazywać na kontynuację korzystnych tendencji w przemyśle niemieckim w II kwartale br.
Średnia cena ropy naftowej Brent wyniosła w maju 2004 r. 37,9 USD/b i była o 14%
wyższa w porównaniu z kwietniem br. oraz o 47% w porównaniu z majem 2003 r. Był to
najwyższy roczny wzrost cen od lutego 2003 r. Na wysoki poziom cen ropy oddziaływały
przede wszystkim: wzrost ryzyka politycznego w krajach produkujących ropę (głównie w Iraku
i Arabii Saudyjskiej), utrzymujący się niski poziom zapasów ropy i benzyny oraz wyższy niż
oczekiwano wzrost popytu na ropę.
Poprawa
klimatu
koniunktury w
strefie euro
4
Na początku czerwca br. OPEC zdecydował o podwyższeniu limitów wydobycia. Wpływ
tej decyzji na obniżenie cen ropy okazał się jednak krótkotrwały. Po pierwszych dwóch
dekadach czerwca br. średnia ceny ropy wyniosła 35,8 USD/b. Po decyzji o podwyższeniu
limitów produkcji przez OPEC Departament Stanu ds. Energii nieznacznie obniżył w czerwcu
br. prognozę cen ropy na rok
2004 do 34,3 USD/b, a więc o 0,4 USD w porównaniu z prognozą
z maja br.
Sytuacja gospodarcza w kraju
Według danych opublikowanych przez GUS tempo wzrostu PKB w I kwartale 2004 r.
wyniosło 6,9%, wobec 4,7% w IV kwartale 2003 r. O silnym przyspieszeniu dynamiki PKB
zadecydował popyt krajowy, który przekroczył poziom sprzed roku aż o 5,7%, wobec 2,6% w
IV kw. 2003 r. Wzrost popytu krajowego wynikał z bardzo wysokiej dynamiki akumulacji
(21,8% w porównaniu do 0,9% w IV kw.2003 r.), która nastąpiła przy umiarkowanym
ożywieniu nakładów na środki trwałe (3,5%) oraz zaskakująco silnym przyroście zapasów.
W I kwartale 2004 odnotowano wzrost nakładów inwestycyjnych brutto na środki trwałe o
3,5%, wobec 0,1% w IV kwartale ub.r. Dane GUS wskazują, że wzrost nakładów w dużych
przedsiębiorstwach był głównie wynikiem zwiększonych zakupów środków transportu, na co
niewątpliwy wpływ miała oczekiwana zmiana przepisów podatkowych od 1 maja 2004 r.
W I kwartale br. dynamika spożycia indywidualnego ukształtowała się na poziomie
zbliżonym do odnotowanego w kwartale poprzednim (tempo wzrostu wyniosło 4%, wobec
3,9% w IV kw. 2003 r.). Możliwość silniejszego przyspieszenia spożycia indywidualnego
sugerowały wy
ższe obroty handlu detalicznego, znaczna poprawa dochodów do dyspozycji
gospodarstw domowych oraz niski punkt odniesienia sprzed roku.
Wg danych GUS spożycie zbiorowe wzrosło w I kwartale br. o ok. 0,7%. W rezultacie
tempo wzrostu spożycia ogółem wyniosło 3,3%, czyli tyle samo co w IV kw. ub.r.
Brak jest jeszcze danych o dynamice eksportu i importu w I kwartale. Można jednak
szacować, że wkład eksportu netto do wzrostu PKB wyniósł ok. 1 pkt. proc., wobec ok. 2 pkt.
proc. w IV kw. 2003 r. Wysoka dynamika produkcji w branżach nastawionych na sprzedaż za
granicę wskazuje, że tempo wzrostu eksportu w I kwartale najprawdopodobniej uległo
dalszemu przyspieszeniu. Należy spodziewać się, że spadek udziału eksportu netto we wzroście
PKB został spowodowany przez silny wzrostu importu, na co wskazują wstępne dane z bilansu
płatniczego.
W kwietniu 2004 r. deficyt obrotów bieżących wyniósł 610 mln EUR. Po raz pierwszy w
br. nastąpiło pogłębienie się ujemnego salda obrotów bieżących w porównaniu z rokiem
poprzednim (o 260 mln EUR). Wpłynęło na to pogorszenie się ujemnego salda obrotów
towarowych. W kwietniu br. deficyt handlu zagranicznego zwiększył się do 1,1 mld EUR (a
więc był on najwyższy od grudnia 2000 r.). W porównaniu z kwietniem 2003 r. deficyt obrotów
towarowych pogłę
bił się o 660 mln EUR. Przyczynił się do tego silny wzrost importu znacznie
wyprzedzający wzrost eksportu. Wartość importu w porównaniu z kwietniem 2003 r.
zwiększyła się o 36,3%, a więc najbardziej od marca 1998 r. Również wzrost wartości eksportu
(o 25%) był wyższy niżśrednio w okresie styczeń-kwiecień 2004 r. Natomiast pozostałe
pozycje oddziaływały w kierunku poprawy salda obrotów bieżących. Zwiększeniu się
dodatniego salda usług i transferów towarzyszyło obniżenie się deficytu dochodów.
Po czterech miesiącach 2004 r. deficyt na rachunku obrotów bieżących
wyniósł 950 mln
EUR i był o 1 mld niższy w porównaniu z okresem styczeń-kwiecień ub.r. Wszystkie pozycje
oddziaływały w kierunku poprawy bilansu obrotów bieżących. Najsilniej – wzrost dodatniego
salda usług (o 650 mln EUR) i obniżenie się deficytu dochodów (o 270 mln EUR). W kolejnych
miesiącach br. zmniejsza się natomiast wpływ poprawy salda obrotów towarowych na
zmniejszenie się deficytu obrotów bieżących. W porównaniu z okresem styczeń-kwiecień 2003
r. ujemne saldo handlu zagranicznego zmniejszyło się zaledwie o 10 mln EUR (podczas gdy w
okresie styczeń-marzec 2004 r. o 70 mln EUR). Wynika to z przyspieszenia importu, którego
dynamika po czterech miesiącach 2004 r. zbliżyła się do dynamiki eksportu. W okresie styczeń-
kwiecień br. wartość eksportu wzrosła o 21,8%, natomiast importu o 19,4% w porównaniu z
odpowiednim okresem poprzedniego roku.
Wysokie ceny
ropy naftowej
na rynkach
światowych
Wyższy niż
oczekiwano
wzrost PKB w I
kw. 2004
Silny wzrost
importu
5
Wg wstępnych danych GUS, roczne tempo wzrostu produkcji sprzedanej przemysłu
wyniosło w maju br. 12,3%, wobec 21,8% w kwietniu. Na obniżenie rocznego tempa wzrostu w
przemyśle wpływ miała w dużej mierze mniejsza liczba dni roboczych. Czas pracy w maju br.
był krótszy niż przed rokiem o 1 dzień. Po wyeliminowaniu czynników sezonowych produkcja
przemysłu wzrosła o ok. 15%. Obniżenie dynamiki przetwórstwa (z 25,2% w kwietniu do
14,3% w maju) wiąże się także z efektami obserwowanymi w miesiącach przedakcesyjnych.
Zgodnie z oczekiwaniami, nie utrzymał się silny wzrost produkcji przemysłu mineralnego.
Można oceniać, że zmniejszyło to dynamikę produkcji przemysłu ogółem o ponad 2 pkt. proc.
Utrzymał się silny wzrost produkcji pojazdów mechanicznych. Po trwającej blisko rok
stabilizacji poziomu produkcji sprzętu radiowo-telewizyjnego, drugi miesiąc z kolei
odnotowano wyraźne przyspieszenie tempa wzrostu w tym dziale. Silniej niż oczekiwano
spadła natomiast dynamika produkcji innych przemysłów o dużym udziale sprzedaży na
eksport.
Nie utrzymał się odnotowany w kwietniu skokowy wzrost produkcji budowlano-
montażowej. W maju jej poziom był ni
ższy niż przed rokiem o 13,4%. Dane te potwierdzają, że
bardzo silny wzrost produkcji budowlano-montażowej odnotowany w kwietniu okazał się być
w dużej mierze spowodowany oczekiwanym wzrostem podatku VAT na materiały budowlane z
dniem 1 maja 2004 r. Najprawdopodobniej w związku z tym w kwietniu miało miejsce
wystawienie faktur na część robót wykonywanych w maju, co zaniżyło poziom produkcji
budowlanej w tym miesiącu. Można oceniać, że w okresie kwiecień-maj produkcja budowlano-
montażowa była wyższa niż przed rokiem o ok. 4,5%, co wskazuje na stopniowo odradzające
się tendencje wzrostowe w branży.
Badanie koniunktury opublikowane przez GUS w dniu 22 czerwca br. wskazuje na dalszą
poprawę klimatu koniunktury w przetwórstwie przemysłowym. Ocena klimatu koniunktury,
uwzględniając wahania sezonowe, była najwyższa w całym badanym okresie tj. od 1992 r.
Poprawiły się również oceny klimatu koniunktury w budownictwie i w handlu.
Wg danych GUS w maju br. w porównaniu z kwietniem br. przeciętne wynagrodzenia w
sektorze przedsiębiorstw obniżyły się: nominalnie o 3,0%, a realnie o 4,0%. W porównaniu z
majem 2003 r. p
łace wzrosły nominalnie o 4,4% (o 1,0% realnie). W rachunku narastającym
styczeń-maj 2004 r. przeciętne wynagrodzenia w sektorze przedsiębiorstw wzrosły nominalnie
o 5,3% (o 3,1% realnie), podczas gdy w analogicznym okresie 2003 r. wzrost ten wynosił 1,8%
(1,4%).
Sytuacja sektora finansów publicznych
Po 5 miesiącach br. łączne dochody budżetu państwa były wyższe niż w analogicznym
okresie roku ubiegłego o 9,1%, co jest bardzo dobrym wynikiem wobec założonego w ustawie
budżetowej rocznego wzrostu o 1,2%.
Na kształtowanie się dochodów budżetu państwa w okresie I-V br. wpływ miał przede
wszystkim wysoki wzrost wpływów z podatków pośrednich (13,4% r/r), zarówno z akcyzy, jak
i VAT. Wysokie wpływy z tego tytułu wiązały się ze wzrostem sprzedaży detalicznej
wynikającej z rosnącego popytu krajowego. Pomimo niższej stawki podatku dochodowego od
osób prawnych w 2004 r. oraz zwiększenia udziału jednostek samorządu terytorialnego w tym
podatku, dochody z CIT po maju br. są znacząco wyższe od ubiegłorocznych (14,8% r/r) i
stanowią
aż 60% planu rocznego. Tak wysokie wpływy z CIT wynikają z korzystnego salda
rozliczenia rocznego CIT za 2003 r. oraz świadczą o poprawie sytuacji finansowej
przedsiębiorstw. Istotnie wyższe od ubiegłorocznych były także dochody niepodatkowe
(14,0%), głównie z tytułu wyższych dochodów państwowych jednostek budżetowych, zasilenia
budżetu państwa ryczałtem z UE na poprawę płynności oraz wpłat gmin będących
konsekwencją zmian zasad finansowania jednostek samorządu terytorialnego w 2004 r. .
Po pięciu miesiącach br. wydatki budżetu państwabyły nadal nominalnie niższe od
wydatków przed rokiem (o 3,5% r/r) wobec założonego ich całorocznego wzrostu na poziomie
5,6%. Na ograniczenie wydatków budżetowych wpływ miały niższe koszty obsługi długu
krajowego
– o 17,3% oraz dotacje dla FUS (14,6%) i FP (84,3%). Wyższe niż w ubiegłym roku
były natomiast koszty obsługi długu zagranicznego (24,6% r/r) oraz dotacje dla FER (3,1%). W
Wzrost
produkcji
przemysłowej w
maju
Poprawa
klimatu
koniunktury
Niższe niż w
2003 r.
zaawansowanie
wydatków i
6
efekcie stopień realizacji planu rocznego wydatków budżetowych, mimo zrealizowanych w
maju br. wydatków na składkę członkowską do unijnego budżetu, wyniósł po 5 miesiącach br.
38,6%, czyli mniej niż w latach ubiegłych.
W rezultacie korzystnej sytuacji dochodowej i relatywnie niskiego poziomu wydatków,
budżet państwa odnotował na koniec maja br. deficyt w kwocie 15,3 mld zł (33,8% planu
rocznego), a więc znacząco poniżej ubiegłorocznej wielkości (59,9% planu).
W czerwcu i lipcu br. można spodziewać się pogorszenia sytuacji budżetu państwa ze
względu na niższe dochody budżetowe spowodowane wprowadzeniem z dniem 1 maja br. w
rozliczaniu podatków pośrednich.
Dobra sytuacja dochodowa utrzymuje się w funduszach: FUS, FP, NFZ. Jest to w dużym
stopniu efekt wzrostu wynagrodzeń i w konsekwencji wysokiej dynamiki wpłat składek.
Kontynuacja tej tendencji może przyczynić się do lepszej niż planowano sytuacji finansowej tej
grupy podmiotów sektora finansów publicznych.
W ocenie NBP deficyt kasowy sektora finansów publicznych ukształtuje się w 2004 r. na
poziomie 6,5% PKB i będzie zbliżony do wielko
ści planowanej przez Ministerstwo Finansów.
Przyjęte przez rząd Założenia do projektu ustawy budżetowej na 2005 r. zakładają
zmniejszenie deficytu budżetu państwa w 2005 r. do poziomu 38,8 mld zł, tj. 4,1 % PKB z
5,3% PKB planowanych na 2004 r. Poziom założonego na rok przyszły deficytu budżetowego
oparty jest na założeniu uwzględnienia oszczędności z tytułu nieuchwalonych jeszcze przez
Parlament ustaw zawartych w Programie uporządkowania i ograniczenia wydatków
publicznych,tzn. zmiany zasad waloryzacji świadczeń emerytalno-rentowych oraz opłacania
składek w systemie ubezpieczeń społecznych. Wobec niskiego zaawansowania realizacji
Programu stwarza to ryzyko wyższego niż założono deficytu budżetu państwa i w efekcie
deficytu całego sektora finansów publicznych. Ponadto istnieje duże prawdopodobieństwo, że
w 2004 r. państwowy dług publiczny przekroczy II próg ostrzegawczy (55% PKB). W świetle
tego zagro
żenia wskazane jest głębsze niż wynika z Założeń, zmniejszenie deficytu budżetu
państwa w 2005 r. poprzez istotne ograniczenie wydatków. Brak dostatecznie głębokich
dostosowań fiskalnych grozi zahamowaniem wzrostu gospodarczego i takimi reakcjami rynków
finansowych, które miałyby charakter proinflacyjny.
Podaż pieniądza, kredyty, stopy procentowe, kurs walutowy
Wg danych informacji przyspieszonej w maju 2004 r. w porównaniu do kwietnia br.
szeroki agregat monetarny M3 zmniejszył się o 3,1 mld zł (-0,9%). Na wielkość tę istotny
wpływ miało wzmocnienie kursu złotego. Po usunięciu wpływu wahań kursowych wielkość
spadku M3 wyniosła 0,8 mld zł (-0,2%). Na spadek ten złożyły się spadki wszystkich
najważniejszych komponentów M3: pieniądza gotówkowego w obiegu, depozytów
gospodarstw domowych oraz depozytów przedsiębiorstw. Roczne tempo wzrostu agregatu M3
w maju br. wyniosło 6,5%.
Stan pieniądza gotówkowego w obiegu obniżył się w maju o 1,2 mld zł (0,9%). Spadek tej
kategorii należy wiązać z wysokim punktem odniesienia w kwietniu, wynikaj
ącym z długiego
weekendu majowego; z drugiej strony jednak porównanie z majowymi zmianami w
poprzednich latach pozwala uznać tegoroczny spadek za stosunkowo silny. Malejące od sześciu
miesięcy roczne tempo wzrostu gotówki w obiegu w maju br. ponownie obniżyło się, osiągając
poziom 9,1%, notowany ostatnio w końcu 2001 r
.
Depozyty gospodarstw domowych zmniejszyły się w maju br. o 2,5 mld (0,9%). Po
eliminacji wpływu wahań kursowych spadek ten okazał się jednak znacznie mniejszy i wyniósł
0,3 mld zł (0,1%). Roczne tempo wzrostu tej kategorii spadło do -1,8%, co jednak było
wyłącznie wynikiem zmian relacji kursowych. Wstępne dane wskazują również, że w maju nie
odnotowano wzrostu oszczędności alternatywnych wobec depozytów bankowych.
Depozyty przedsiębiorstw uległy w maju obniżeniu o 0,9 mld zł (1,3%), a po usunięciu
wpływu wahań kursowych spadek ten wyniósł 0,4 mld (0,5%). Roczne tempo wzrostu
depozytów przedsiębiorstw wyniosło w maju br. 30,3%.
Należności od gospodarstw domowych zwiększyły się o 0,7 mld zł (0,6%). Po usunięciu
wpływu zmian kursowych wzrost ten wyniósł 1,9 mld zł (1,7%). Roczne tempo wzrostu tej
deficytu
budżetu
państwa po
pięciu
miesiącach
2004 r.
Spadek podaży
pieniądza M3
7
kategorii wyniosło w maju br. 16,5%. Nadal głównym czynnikiem wzrostu kredytów
gospodarstw domowych były kredyty mieszkaniowe, choć informacje z indywidualnych
banków wskazują także na ożywienie akcji kredytowej z przeznaczeniem na zakup dóbr
trwałego użytku.
Należności od przedsiębiorstw zmniejszyły się w maju o 3,6 mld zł (-2,7%). Po usunięciu
wpływu wahań kursowych spadek był znacznie mniejszy i wyniósł 2 mld zł (-1,5%). Roczne
tempo wzrostu omawianej kategorii spadło do -2,3%. Banki, w których spadek należności od
przedsiębiorstw był najsilniejszy, odnotowały spłaty całości lub części kredytów przez
niektórych klientów; w jednym z banków dokonano odpisu ok. 0,5 mld zł nieściągalnych
należności w ciężar utworzonych na nie rezerw. Równocześnie nie przybywało w nich nowych
kredytów dla sektora przedsiębiorstw
.
W okresie od 26 maja do 24 czerwca 2004 r. złoty zyskał na wartości wobec euro 2,0%
oraz dolara 2,4% (od początku roku kurs złotego wobec euro wzrósł o 3%, a wobec dolara
pozostał bez zmian). W ciągu ostatnich dwunastu miesięcy złoty stracił na wartości wobec euro
o ok. 1,5%, awobecdolara wzrósł o ok. 4%.
Aprecjacja złotego wobec euro wynikała z poprawy percepcji ryzyka politycznego wśród
uczestników rynku finansowego. Dodatkowo dla kursu walutowego korzystnym czynnikiem
okazały się utrwalające oczekiwania na wzrost stóp procentowych banku centralnego. Ich
wzrost, obserwowany po publikacji rocznego wskaźnika CPI oraz PPI za maj, wzmocnił trend
aprecjacyjny kursu EUR/PLN.
Na rynku obligacji skarbowych trend zniżkowy cen został zahamowany. Od ostatniego
posiedzenia RPP ceny obligacji benchmarkowych wzrosły. W rezultacie rentowności obligacji
2-, 5- i 10-letnich spadły w tym okresie odpowiednio o 22, 30 i 26 p.b. (od początku roku
rentowności wzrosły odpowiednio o 96 , 66 i 55 p.b.).
Poprawa percepcji ryzyka politycznego była głównym czynnikiem determinującym
spadek rentowności obligacji. Świadczy o tym również spadek różnicy rentowności obligacji 2,
5 i 10-letnich względem analogicznych obligacji strefy euro.
Ceny, oczekiwania inflacyjne
W maju 2004 r. roczny wskaźnik wzrostu cen towarów i usług konsumpcyjnych wyniósł
3,4% (w kwietniu 2,2%).W porównaniu z majem 2003 r. najbardziej wzrosły ceny w
transporcie (8,7%), w tym ceny paliw (15,3%), ceny żywności i napojów bezalkoholowych
(4,4%), ceny użytkowania mieszkań i nośników energii (5,0%). Niższe niż w kwietniu 2003 r.
były natomiast ceny odzieży i obuwia.
W maju br. wzrosły również wskaźniki inflacji bazowej; w ujęciu rocznym wyniosły one
od 2,0% (inflacja netto) do 3,7% (wskaźnik inflacji bazowej po wyłączeniu cen o największej
zmienności).
Wskaźnik cen produkcji sprzedanej przemysłu wzrósł w maju 2004 r. o 9,6% w stosunku
do analogicznego miesiąca ub.r. Indeks cen PPI ukształtował się na najwyższym poziomie od
grudnia 1997 r. Wzrost cen producenta w kraju spowodowany był przede wszystkim
utrzymywaniem się bardzo wysokich cen ropy i benzyny na giełdach światowych. Ceny
produktów rafinacji ropy w Polsce skorelowane są z cenami surowców i produktów naftowych
na rynkach światowych. W maju br. cena benzyny na giełdzie w Amsterdamie oraz ropy
BRENT osiągnęły najwyższy poziom od ponad 10 lat. Ceny benzyny na giełdach światowych
w maju 2004 r. były o ponad 60% wyższe niż w maju 2003 r. Ponadto znaczący wpływ na
wzrost indeksu rocznego miała niska baza z maja 2003 r. (spadek cen produkcji o 0,6% m/m,
związany ze spadkiem cen ropy naftowej po zakończeniu wojny w Iraku). Nawet jeżeli ceny
producentów w maju br. nie wzrosłyby w stosunku do kwietnia br. to wskaźnik roczny
wzrósłby do ponad 8%.
Oczekiwana w czerwcu br. przez osoby prywatne stopa inflacji w horyzoncie 12 miesięcy
wynosi 2,7% (o 0,3 pkt. proc. więcej niż w miesiącu poprzednim). Poprawiła się jednak
struktura odpowiedzi na pytania ankietowe. Analitycy bankowi prognozowali, że w grudniu
2004 r. stopa inflacji wyniesie 3,0% (bez zmian), w maju 2005 r. 2,7% (spadek o 0,2%), a
średnioroczna stopa inflacji w 2005 r. 2,8% (spadek o 0,1 pkt. proc.). Oba badania
Bardzo niska
dynamika
kredytu dla
przedsiębiorstw
Wzrost kursu
złotego do euro
oraz spadek
rentowności
obligacji
skarbowych
wzdłuż całej
krzywej
dochodowości
Wzrost CPI i
wskaźników
inflacji bazowej
Znaczący
wzrost cen
produkcji
sprzedanej
przemysłu
8
przeprowadzono w czasie gdy nie była jeszcze znana wielkości inflacji za maj br.
W czerwcowych badaniach koniunktury GUS przedsiębiorcy wszystkich sekcji
przetwórstwo przemysłowe i budownictwo sygnalizują, choć nieco mniejszy niż w maju, wzrost
cen w ciągu najbliższych trzech miesięcy. W przetwórstwie przemysłowym podwyżki cen
sygnalizują przede wszystkim producenci dóbr zaopatrzeniowych, głównie produktów rafinacji
ropy naftowej oraz metali, jak również producenci artykułów spożywczych, napojów i
wyrobów tytoniowych. Handlowcy sygnalizują dalsze podwyżki cen towarów, głównie cen
żywności. Wskaźnik koniunktury informujący o planowanych podwyżkach cen żywności
wzrasta systematycznie od początku 2003 r. i jego poziom świadczy, że przewidywania
dotyczące wzrostu cen artykułów żywnościowych zbliżone są do opinii formułowanych w
styczniu 1998 r.
