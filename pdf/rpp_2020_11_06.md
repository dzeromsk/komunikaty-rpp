Warszawa, 6 listopada 2020 r.
Informacja po posiedzeniu Rady Polityki Pieniężnej
w dniu 6 listopada 2020r.
Rada podjęła decyzję o utrzymaniustóp procentowych NBP naniezmienionym
poziomie:
•stopa referencyjna 0,10%;
•stopa lombardowa 0,50%;
•stopa depozytowa 0,00%;
•stopa redyskontowa weksli 0,11%;
•stopa dyskontowa weksli 0,12%.
NBP będzie nadal prowadził operacje zakupu skarbowych papierów wartościowych
oraz dłużnych papierów wartościowych gwarantowanych przez Skarb Państwa na
rynku wtórnym wramach strukturalnychoperacji otwartego rynku. Terminy oraz skala
prowadzonych operacjibędą uzależnione od warunków rynkowych.
NBP będzie także oferował kredyt wekslowy przeznaczonyna refinansowanie
kredytów udzielanych przedsiębiorcom przez banki.
Napływające dane potwierdzają, że po silnym spadku globalnego PKB w II kw. br., w
III kw. nastąpiło ożywienie aktywności gospodarczej. Poprawie koniunktury sprzyjało
dokonane wcześniej poluzowanie restrykcji epidemicznych, podjęte działania fiskalne, a
także towarzyszące impoluzowanie polityki pieniężnej, w tym obniżenie stóp
procentowych oraz skup aktywów przez banki centralne. Mimopoprawy koniunktury,
aktywność gospodarcza w większości krajów pozostała poniżej poziomu sprzed wybuchu
pandemii.
W ostatnim okresie odnotowano jednak silny wzrost liczby zakażeń COVID-19\. W
efekcie wiele państw ponownie zaostrzyło restrykcje epidemiczne, jednocześnie wzrosła
niepewność dotycząca dalszego przebiegu pandemii, a także perspektyw globalnej
koniunktury.
Wzrost liczby zakażeń przyczynił się także do pogorszenia nastrojów na
międzynarodowych rynkach finansowych, co znalazło odzwierciedlenie między innymi
w osłabieniu walut gospodarek wschodzących.Ceny surowcówna rynkach światowych
pozostają wyraźnie niższe niż na początku bieżącego roku. Wraz z obniżoną aktywnością
gospodarcząoddziałuje to w kierunku utrzymywania się niskiej dynamiki cen w wielu
krajach, w tym u głównych partnerów handlowych Polski.
W Polsce napływające dane także potwierdzają, że w III kw. nastąpiło wyraźne
ożywienie aktywności gospodarczej po silnym spadku PKB w II kw. Wskazują na to w
szczególności dane o sprzedaży detalicznej i produkcji przemysłowej we wrześniu.
Towarzyszyła temu pewna poprawa sytuacji na rynku pracy, w tym wzrost dynamiki
wynagrodzeń w sektorzeprzedsiębiorstw. Jednocześnie inflacja w październiku –według
szybkiego szacunku GUS –obniżyła się do 3,0% r/r (wobec 3,2% r/r we wrześniu).
Silny wzrost liczby zakażeń COVID-19 w ostatnim czasie oraz zaostrzenie restrykcji
epidemicznych przyczynią się do ponownegowyraźnego osłabienia koniunktury w IV
kw. br. W szczególności negatywnie na krajową koniunkturę wpływać będzie obniżenie
aktywności w sektorze usług, wprowadzone ograniczenia w handlu, zwiększona
niepewność dotyczącadalszego przebiegu i skutków pandemii oraz pogorszenie
nastrojów podmiotów gospodarczych. Krajowa aktywność gospodarcza może być także
ograniczania przez pogorszenie koniunktury w otoczeniu polskiej gospodarki oraz brak
wyraźnego i trwalszego dostosowania kursu złotegodo globalnego wstrząsu
wywołanego pandemią oraz poluzowania polityki pieniężnej NBP. Spadek aktywności
gospodarczej będzie natomiast ograniczany przez działania ze strony polityki
gospodarczej, w tym dokonane poluzowanie polityki pieniężnej NBP.
Rada zapoznała się z wynikami listopadowej projekcji inflacji i PKB z modelu
NECMOD. Zgodnie z projekcją –przygotowaną przy założeniu niezmienionych stóp
procentowych NBP oraz uwzględniającą dane dostępne do 4 listopada 2020 r. –roczna
dynamika cen znajdzie się z 50-procentowymprawdopodobieństwem w przedziale
3,4–3,5% w 2020 r. (wobec 2,9–3,6% w projekcji z lipca 2020 r.), 1,8–3,2% w 2021 r. (wobec
0,3–2,2%) oraz 1,6–3,6% w 2022 r. (wobec 0,6–2,9%). Z kolei roczne tempo wzrostu PKB
według tej projekcji znajdzie się z 50-procentowym prawdopodobieństwem w przedziale
-4,1 –-3,0% w 2020 r. (wobec -7,2 –-4,2% w projekcji z lipca 2020 r.), 0,8–4,5% w 2021 r.
(wobec 2,1–6,6%) oraz 3,8–7,8% w 2022 r. (wobec 1,9–6,0%).
NBP będzie nadal prowadził operacje zakupuskarbowych papierów wartościowych i
dłużnych papierów wartościowych gwarantowanych przez Skarb Państwa na rynku
wtórnym w ramach strukturalnych operacji otwartego rynku. Celem tych operacji jest
zmiana długoterminowej struktury płynnościw sektorze bankowym, zapewnienie
płynności rynku wtórnego skupowanych papierów wartościowych oraz wzmocnienie
oddziaływania obniżenia stóp procentowych NBP na gospodarkę, tj. wzmocnienie
mechanizmu transmisji monetarnej. Terminy oraz skala prowadzonych operacji będą
uzależnione od warunków rynkowych.
NBP będzie także nadal oferował kredyt wekslowy przeznaczony na refinansowanie
kredytów udzielanych przedsiębiorcom przez banki.
Polityka pieniężna NBP łagodzi negatywne skutki pandemii, wspieraaktywność
gospodarczą oraz stabilizuje inflacjęna poziomie zgodnym ze średniookresowym celem
inflacyjnym NBP. Poprzez pozytywny wpływ na sytuację finansową kredytobiorców
oddziałuje także w kierunku wzmocnienia stabilności systemu finansowego.
Rada przyjęła Raport o inflacji –listopad 2020, a także Opinię do projektu Ustawy budżetowej
na rok 2021.
