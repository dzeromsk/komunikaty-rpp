1/2
Warszawa, 8 lipca 2015 r.
Informacja po posiedzeniu Rady Polityki Pieniężnej
w dniach 7-8 lipca2015 r.
Rada postanowiła utrzymać stopy procentowe NBP na niezmienionym poziomie:
stopa referencyjna 1,50% w skali rocznej;
stopa lombardowa 2,50% w skali rocznej;
stopa depozytowa 0,50% w skali rocznej;
stopa redyskonta weksli 1,75% w skali rocznej.
Wzrost aktywności gospodarczej na świecie pozostaje umiarkowany. W strefie euro
następuje stopniowa poprawa koniunktury, choć aktywność gospodarcza jest nadal
niska. W Stanach Zjednoczonych ostatnie dane sugerująnatomiast, że spowolnienie
aktywności na początku roku było przejściowe, a perspektywy tej gospodarki pozostają
korzystne. Z kolei w Chinach wzrost gospodarczy utrzymuje się na niskim, jak na tę
gospodarkę poziomie, natomiast u wschodnich partnerów handlowych Polski, tj. w Rosji
i na Ukrainie, trwa recesja.
Pomimo trwającego ożywieniaw gospodarkach rozwiniętych, nastroje na rynkach
finansowych w ostatnim okresie pogorszyły się, do czego przyczyniło się nasileniesię
obaw o niewypłacalność Grecji. Oddziaływało to w kierunkuspadku cen niektórych
aktywów finansowych, a także osłabienia się kursów walut krajów Europy Środkowo-
Wschodniej, w tym złotego.
Po silnym i długotrwałymspadku,w ostatnich miesiącachceny ropy na rynkach
światowych nieznacznie wzrosły. Przyczyniło się to do osłabieniatendencji
dezinflacyjnych w wielu krajach, wtym do wzrostu dynamiki cen w strefie euro
powyżej zera. Dynamika cen na świecie pozostaje jednak bardzo niska, a w niektórych
gospodarkach europejskich jest nadal ujemna. W tych warunkach głównebanki
centralne utrzymująstopy procentowe w pobliżu zera, a EBC kontynuuje program
skupu aktywów.
W Polsce dynamika PKB w II kw. br. utrzymałasięprawdopodobnie na poziomie
zbliżonym do poprzedniego kwartału. Głównym źródłem wzrostu aktywności
gospodarczej pozostał prawdopodobnie wzrost konsumpcji i inwestycji, postępującyw
warunkach poprawy sytuacji na rynku pracy, dobrej sytuacji finansowej przedsiębiorstw
oraz wzrostu akcji kredytowej. Jednocześnie napływające w ostatnim okresie dane nie
wskazują na przyspieszenie wzrostu aktywności gospodarczej w kolejnych kwartałach.
Ze względu na umiarkowanetempo wzrostu popytu i wciąż ujemną lukę popytową,
w gospodarce nie mapresji inflacyjnej. Równocześnie niskie ceny surowców i
umiarkowana dynamikapłac nominalnych przyczyniają się do utrzymania braku presji
kosztowej. W rezultacie roczna dynamika cen konsumpcyjnych pozostaje ujemna, choć
2/2
wzrost rocznej dynamiki cen paliw i żywności w ostatnim okresie ograniczył skalę
deflacji. Ujemna jest także roczna dynamika cen produkcji sprzedanej, natomiast
oczekiwania inflacyjne są nadal bardzo niskie.
Rada zapoznała się z przygotowaną przez Instytut Ekonomiczny projekcją inflacji i
PKB, stanowiącą jedną z przesłanek, na podstawie których Rada podejmuje decyzje
dotyczące stóp procentowych NBP. Zgodnie z lipcową projekcją z modelu NECMOD –
przygotowaną przy założeniu niezmienionych stóp procentowych NBP z
uwzględnieniem danych dostępnych do 22 czerwca 2015 r. (cut-off date dla projekcji) –
roczna dynamika cen znajdzie się z 50-procentowym prawdopodobieństwem w
przedziale -1,1÷ -0,4% w 2015 r. (wobec -1,0÷0,0% w projekcji z marca 2015 r.), 0,7÷2,5%
w 2016 r. (wobec -0,1÷1,8%) oraz 0,5÷2,6% w 2017 r. (wobec 0,1÷2,2%). Z kolei roczne
tempo wzrostu PKB według tej projekcji znajdzie się z 50-procentowym
prawdopodobieństwem w przedziale 3,0÷4,3% w 2015 r. (wobec 2,7÷4,2% w projekcji z
marca 2015 r.), 2,3÷4,5% w 2016 r. (wobec 2,2÷4,4%) oraz 2,5÷4,7% w 2017 r. (wobec
2,4÷4,6%).
W ocenie Rady w najbliższych miesiącach roczna dynamika cen będzie nadal
ujemna, przede wszystkim ze względu na wcześniejsze silne spadki cen surowców.
Jednocześnie oczekiwane utrzymanie stabilnego wzrostu gospodarczego, następujące w
warunkach poprawy koniunktury w strefie euro i dobrej sytuacji na krajowym rynku
pracy, ogranicza ryzyko utrzymania sięinflacji poniżej celu w średnimokresie. Taką
ocenę wspiera lipcowa projekcja NBP. W związku z tym Radapostanowiła utrzymać
stopy procentowe NBP na niezmienionym poziomie.
