1/3
Warszawa, 8 lutego 2022 r.
Informacja po posiedzeniu Rady Polityki Pieniężnej
w dniu 8 lutego 2022r.
Rada podjęła decyzję o podwyższeniu stopy referencyjnej NBP o 0,50 pkt proc., tj. do
poziomu 2,75%. Jednocześnie Rada ustaliła następujący poziom pozostałych stóp
procentowych NBP:
▪stopa lombardowa 3,25%;
▪stopa depozytowa 2,25%;
▪stopa redyskontowa weksli 2,80%;
▪stopa dyskontowa weksli 2,85%.
Jednocześnie Rada podjęła decyzję o podwyższeniu stopy rezerwy obowiązkowej z
2,0% do 3,5%.
Napływające dane wskazują, że po silnym wzroście aktywności w gospodarce światowej
w 2021 r., w ostatnim okresie nastąpiło pogorszenie koniunktury w części krajów.
Negatywnie na aktywność gospodarczą na świecie oddziałują ograniczenia podażowe na
części rynków, wysokie ceny surowcóworaz ponowne nasilenie się pandemii. Aktualne
prognozy wskazują, że w 2022 r. wzrost globalnego PKB będzie niższy niż w 2021 r.,
jednak pozostanie relatywnie wysoki, czemu sprzyjać będzie wzrost konsumpcji w wielu
krajach następujący w warunkach utrzymywania się dobrej sytuacji na rynku pracy i
trwającej odbudowy aktywności po kryzysiepandemicznym. Czynnikiem niepewności
dotyczącej dalszego kształtowania się globalnej koniunktury pozostaje dalsza sytuacja
epidemiczna i geopolityczna, a także kształtowanie się polityki gospodarczej w
największych krajach.
Ceny surowcówenergetycznych, w tymgazu ziemnego, ropynaftowej iwęgla, oraz części
surowców rolnych pozostają znacznie wyższe niż rok wcześniej. Jednocześnie przedłużają
się zaburzenia w globalnych łańcuchach podaży, a ceny transportu międzynarodowego
są nadal podwyższone. Przyczynia się to do wyraźnego wzrostu inflacji na świecie, która
w wielu krajach osiąga poziomy nienotowane od dekad. Jednocześnie prognozy inflacji
są podwyższane i wskazują, że w wielu gospodarkach w 2022 r. pozostanie ona wyższa
od celów banków centralnych.
2/3
W warunkach wyraźnego wzrostu inflacji wiele banków centralnych wycofuje
akomodacjęmonetarną. Banki centralne w EuropieŚrodkowo-Wschodniej podnoszą
stopy procentowe. EBC utrzymuje ujemne stopy procentowe, jednak zmniejsza skalę
skupu aktywów. Rezerwa Federalna Stanów Zjednoczonych sygnalizuje zakończenie
skupu aktywóww marcu i rozpoczęcie podwyższania stóp procentowych.
W Polsce trwa ożywienie aktywności gospodarczej. Wzrost PKB w 2021 r. wyniósł według
wstępnego szacunku GUS 5,7%, a w IV kw. ub.r. nastąpiło istotne przyspieszenie rocznej
dynamiki PKB. Nadal poprawia się też sytuacja na rynku pracy, co znajduje
odzwierciedlenie w spadku bezrobocia i rosnącym zatrudnieniu oraz wyraźnym wzroście
przeciętnych wynagrodzeń. W najbliższych kwartałach oczekiwane jest utrzymywanie się
korzystnejsytuacji gospodarczej, choć czynnikiem niepewności jest m.in. wpływ
pandemii na globalną i krajową koniunkturę, a także oddziaływanie ograniczeń
podażowych oraz wysokich cen surowców energetycznych na gospodarkę.
Inflacja w Polsce wzrosła w grudniu 2021 r. do 8,6% w ujęciu rok do roku, a w ujęciu
miesięcznym wyniosła 0,9%. Do wzrostu inflacji w 2021 r. istotnie przyczynił się wzrost
światowych cen surowców, w tym energetycznych i rolnych, rekordowy wzrost cen
uprawnień do emisji dwutlenku węgla, rosnące ceny towarów, którychpodaż jest
ograniczana przez globalne zaburzenia pandemiczne, a także dokonane w 2021 r.
podwyżki cen energiielektrycznej i gazu ziemnego. W kierunku wzrostu inflacji
oddziałujetakże trwające ożywienie gospodarcze, w tym wzrost popytu stymulowany
wzrostem dochodów gospodarstw domowych. Czynniki te wraz ze wzrostem
regulowanychtaryf na energię elektryczną, gaz ziemny i energię cieplną będą wpływały
na utrzymanie się inflacji na podwyższonym poziomie również w 2022 r. Natomiast
ograniczająco na inflację wpłynie obniżenie części stawek podatkowych w ramach tzw.
Tarczy Antyinflacyjnej.
W dłuższej perspektywie nastąpi obniżenie inflacji, do czego przyczyni się oczekiwane
wygaśnięcie części globalnych szoków podbijających obecnie dynamikę cen, a także
podwyższeniestóp procentowych NBP. Jednocześnie jednak,wobeckontynuacji
ożywienia krajowej aktywności gospodarczej oraz oczekiwanego utrzymywania się
korzystnejsytuacji na rynku pracy, a także prawdopodobnie dłuższego oddziaływania
zewnętrznych szoków na dynamikę cen, utrzymuje się ryzyko kształtowania się inflacji
powyżej celu inflacyjnego NBP w horyzoncie oddziaływania polityki pieniężnej.Aby
ograniczyć to ryzyko, a więc dążąc do obniżenia inflacji do celu NBP w średnim okresie,
Rada postanowiła ponownie podwyższyć stopy procentowe NBP. Podwyższenie stóp
3/3
procentowych NBP będzie także oddziaływać w kierunku ograniczenia oczekiwań
inflacyjnych.
Decyzje Rady w kolejnych miesiącach będą nadal nakierowane na obniżenie inflacji do
poziomu zgodnego z celem inflacyjnym NBP w średnim okresie, przy uwzględnieniu
kształtowania się sytuacji koniunkturalnej, tak aby zapewnić średniookresową stabilność
cen, a jednocześnie wspierać zrównoważony wzrost gospodarczypo globalnym szoku
pandemicznym. Ocena Rady dotycząca skali łącznego zacieśnienia monetarnego
niezbędnego dla realizacji powyższych celów będzie uwzględniała napływające
informacje dotyczące perspektyw inflacji oraz wzrostu gospodarczego, w tym perspektyw
sytuacji na rynku pracy. Aprecjacja złotego byłaby spójna z kierunkiem prowadzonej
polityki pieniężnej.
NBP możenadalstosować interwencje na rynku walutowym oraz inne instrumenty
przewidziane w Założeniach polityki pieniężnej. Terminy oraz skala prowadzonych działań
będą uzależnione od warunków rynkowych.
