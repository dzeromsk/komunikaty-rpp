Warszawa, 3 marca 2021 r.
Informacja po posiedzeniu Rady Polityki Pieniężnej
w dniu 3 marca 2021 r.
Rada podjęła decyzję o utrzymaniustóp procentowych NBP naniezmienionym
poziomie:
•stopa referencyjna 0,10;
•stopa lombardowa 0,50%;
•stopa depozytowa 0,00%;
•stopa redyskontowa weksli 0,11%;
•stopa dyskontowa weksli 0,12%.
NBP będzie nadal prowadził operacje zakupu skarbowych papierów wartościowych
oraz dłużnych papierówwartościowych gwarantowanych przez Skarb Państwa na
rynku wtórnym wramach strukturalnychoperacji otwartego rynku. Terminy oraz skala
prowadzonych działań będą uzależnione od warunków rynkowych. NBP będzie także
nadal oferował kredyt wekslowy przeznaczony na refinansowanie kredytów
udzielanych przedsiębiorcom przez banki.
Nasilenie pandemii COVID-19 i związane z tym restrykcje epidemiczne oddziaływały
negatywnie na aktywność w gospodarce światowej w IV kw. ub.r. oraz na początku br.
Strefa euro w IV kw. ponownie znalazła się w recesji. Dostępne informacje dotyczące
sytuacji gospodarczej na początku br. wskazują na utrzymywanie się dekoniunktury w
sektorze usług, przy dalszym wzroście produkcji przemysłowej w tej gospodarce.
Inflacja w gospodarce światowej – mimo pewnego wzrostu w części krajów w styczniu
–kształtuje się na niskim poziomie. Główne banki centralne utrzymują niskie stopy
procentowe oraz prowadzą skup aktywów.Mimo niepewnościdotyczącej rozwoju
pandemii utrzymują się optymistyczne nastroje na międzynarodowych rynkach
finansowych. Towarzyszy temu wzrost cen surowców na rynkach światowych, w tym
ropy naftowej.
W Polsce wstępne dane o rachunkach narodowych za IV kw. ub.r. potwierdziły spadek
PKB w tym okresie. W kierunku obniżenia aktywności oddziaływałspadek konsumpcji
oraz niższe niż rok wcześniej inwestycje, spadek PKB był natomiast ograniczany przez
pozytywny wpływ eksportu netto.
Napływającedane dotyczące koniunkturyw styczniu wskazują nautrzymywanie się
relatywnie dobrej sytuacji w przemyśle, choć dynamika produkcji przemysłowej obniżyła
się. Z kolei produkcja budowlano-montażowa i sprzedaż detaliczna notowały wyraźne
spadki. Towarzyszył temu spadek przeciętnego zatrudnienia w sektorze przedsiębiorstw
oraz obniżenierocznej dynamiki przeciętnych wynagrodzeńw tym sektorze.
Jednocześnie inflacja w styczniu 2021 r. –według wstępnego szacunku GUS –wyniosła
2,7% r/r.
Po spadku PKB w 2020 r., w bieżącym roku oczekiwany jest wzrost aktywności
gospodarczej, choć skala i tempo ożywienia obarczone są niepewnością. Głównym
źródłem niepewności pozostaje dalszy przebieg pandemii i jej wpływ na koniunkturę w
kraju i za granicą. Pozytywnie na krajową koniunkturę wpływać będą działania ze strony
polityki gospodarczej, w tym poluzowanie polityki pieniężnej NBPdokonane w ub. r., a
także przewidywane ożywienie w gospodarce światowej. Tempo ożywienia
gospodarczego w kraju może być ograniczane przezbrak wyraźnego i trwalszego
dostosowania kursu złotego do globalnego wstrząsu wywołanego pandemiąoraz
poluzowania polityki pieniężnej NBP.
Rada zapoznała się z wynikami marcowej projekcji inflacji i PKB z modelu NECMOD.
Zgodnie z projekcją –przygotowaną przy założeniu niezmienionych stóp procentowych
NBP oraz uwzględniającą dane dostępne do 16 lutego 2021 r. –roczna dynamika cen
znajdzie się z 50-procentowym prawdopodobieństwem w przedziale 2,7–3,6% w 2021 r.
(wobec 1,8–3,2% w projekcji z listopada 2020 r.), 2,0–3,6% w 2022 r. (wobec 1,6–3,6%) oraz
2,2–4,2% w 2023 r. Z kolei roczne tempo wzrostu PKB według projekcji znajdzie się z 50-
procentowym prawdopodobieństwem w przedziale 2,6–5,3% w 2021 r. (wobec 0,8–4,5%
w projekcji z listopada 2020 r.), 4,0–6,9% w 2022 r. (wobec 3,8–7,8%) oraz 4,0–6,8% w
2023 r.
NBP będzie nadal prowadził operacje zakupu skarbowych papierów wartościowych i
dłużnych papierów wartościowych gwarantowanych przez Skarb Państwa na rynku
wtórnym w ramach strukturalnych operacji otwartego rynku. Celem tych operacji jest
zmiana długoterminowej struktury płynności w sektorze bankowym, zapewnienie
płynności rynku wtórnegoskupowanych papierów wartościowych oraz wzmocnienie
oddziaływania obniżenia stópprocentowych NBP na gospodarkę, tj. wzmocnienie
mechanizmu transmisji monetarnej. W celu wzmocnienia oddziaływania poluzowania
polityki pieniężnej na gospodarkę NBPmożetakże stosować interwencje na rynku
walutowym. Terminy oraz skala prowadzonych działań będą uzależnione od warunków
rynkowych. NBP będzie także nadal oferował kredyt wekslowy przeznaczony na
refinansowanie kredytów udzielanych przedsiębiorcom przez banki.
Polityka pieniężna NBP łagodzi negatywne skutki pandemii, wspiera aktywność
gospodarczą oraz stabilizuje inflację na poziomie zgodnym ze średniookresowym celem
inflacyjnym NBP. Poprzez pozytywny wpływ na sytuację finansową kredytobiorców
oddziałuje także w kierunku wzmocnienia stabilności systemu finansowego.
Rada przyjęła Raport o inflacji – marzec 2021.
Rada podjęła uchwałę w sprawie Narodowej Strategii Bezpieczeństwa Obrotu
Gotówkowego.
