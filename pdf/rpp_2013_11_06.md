1/2
Warszawa, 6 listopada 2013 r.
Informacja po posiedzeniu Rady Polityki Pieniężnej
w dniach 5-6 listopada 2013 r.
Rada postanowiła utrzymać stopy procentowe NBP na niezmienionym poziomie:
stopa referencyjna 2,50% w skali rocznej;
stopa lombardowa 4,00% w skali rocznej;
stopa depozytowa 1,00% w skali rocznej;
stopa redyskonta weksli 2,75% w skali rocznej.
Aktywność gospodarcza na świecienadal kształtuje się na umiarkowanym poziomie.
W strefie euro w III kw. dynamika PKB utrzymała się prawdopodobnie na poziomie
zbliżonym do II kw., natomiast w Stanach Zjednoczonych wzrost prawdopodobnie
nieznacznie spowolnił. Z kolei w niektórychnajwiększych gospodarkach wschodzących,
w tym w Chinach, nadal kształtowałsięna niskim –jak na te kraje –poziomie.
Umiarkowany wzrost aktywności gospodarczej na świecie sprzyja utrzymaniu się niskiej
inflacji w wielu krajach.
Po przejściowym pogorszeniu nastrojów, związanymz niepewnościądotyczącą
polityki fiskalnej w Stanach Zjednoczonych, w ostatnim okresie wzrosły ceny niektórych
aktywów finansowych orazumocniły się waluty krajów wschodzących, w tym złoty.
W Polsce, dane dotyczące produkcji przemysłowej, produkcji budowlano-
montażowej oraz sprzedaży detalicznej w IIIkw. wskazują na utrzymywanie się
niskiego, lecz stopniowo przyspieszającego, wzrostu gospodarczego. Jednocześnie
poprawiające się wyprzedzające wskaźniki koniunktury sygnalizują kontynuację
stopniowego ożywienia aktywności w kolejnych kwartałach.
Stopniowej poprawie koniunktury towarzyszy nieznaczny wzrost zatrudnienia w
przedsiębiorstwach, jednak wciąż jest ono niższe niż rok wcześniej. Stopa bezrobocia
kształtuje się natomiastnadal na podwyższonympoziomie, co przyczynia się do
utrzymania niskiej dynamikiwynagrodzeń.
Przyrost akcji kredytowej dla sektora prywatnego pozostaje ograniczony. We
wrześniuroczna dynamika kredytów dla przedsiębiorstw i gospodarstw domowych
kształtowała się wciąż na niskim poziomie. Jednocześnie od połowy br. stopniowo
przyspiesza dynamika kredytów konsumpcyjnych.
Inflacja CPI we wrześniu obniżyła się do 1,0% r/r, pozostając wyraźnie poniżej celu
inflacyjnego NBP (2,5%). Towarzyszyłytemu stabilizacja lub niewielki spadek miar
inflacji bazowej. Utrzymała się ujemna dynamika cenprodukcji sprzedanej przemysłu
(w ujęciu rocznym). Kształtowanie się wskaźników inflacji, a także niski poziom
2/2
oczekiwań inflacyjnych,potwierdzająutrzymywanie się niskiej presji popytowej i
kosztowej w gospodarce.
Rada zapoznała się z przygotowaną przez Instytut Ekonomiczny projekcją inflacji i
PKB, stanowiącą jedną z przesłanek, na podstawie którychRada podejmuje decyzje
dotyczące stóp procentowych NBP.
Zgodnie z listopadową projekcją z modelu NECMOD –przygotowaną przy
założeniu niezmienionych stóp procentowych NBP z uwzględnieniem danych
dostępnych do 21 października 2013 r. (cut-off date dla projekcji) –inflacjaznajdzie się z
50-procentowym prawdopodobieństwem w przedziale 0,9-1,0% w 2013 r. (wobec 0,6-
1,1% w projekcji z lipca 2013 r.), 1,1-2,2% w 2014 r. (wobec 0,4-2,0%) oraz 1,1-2,6% w 2015
r. (wobec 0,7-2,4%). Z kolei roczne tempo wzrostu PKB według tej projekcji znajdzie się z
50-procentowym prawdopodobieństwem w przedziale 1,0-1,5% w 2013 r. (wobec 0,5-
1,7% w projekcji z lipca 2013 r.), 2,0-3,9% w 2014 r. (wobec 1,2-3,5%) oraz 2,1-4,5% w 2015
r. (wobec 1,6-4,2%).
W ocenie Rady, w najbliższych kwartałach prawdopodobna jest kontynuacja
stopniowej poprawy koniunktury, jednak presja inflacyjna pozostanie ograniczona. Taką
ocenę potwierdza listopadowa projekcja inflacji i PKB.
Rada postanowiła utrzymać stopy procentowe NBP na niezmienionym poziomie. W
ocenie Rady, obniżenie stóp procentowych w pierwszym półroczu br. oraz utrzymanie
ich na niezmienionym poziomie w drugim półroczu br. sprzyja ożywieniu gospodarki
krajowej, stopniowemu powrotowi inflacji do celu oraz stabilizacji na rynkach
finansowych.
Biorąc pod uwagę bieżące dane statystyczne orazprzedstawioną projekcję PKB i
inflacji potwierdzające niską presję inflacyjnąi umiarkowaną skalę oczekiwanego
ożywienia Rada ocenia, że stopy procentowe NBP powinny zostać utrzymane na
niezmienionym poziomie co najmniej do końca pierwszegopółrocza 2014 r.
Rada przyjęła Raport o Inflacji – Listopad 2013.
