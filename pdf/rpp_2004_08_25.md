Narodowy Bank Polski
Rada Polityki Pieniężnej
00-919 Warszawa, ulica Świętokrzyska 11/21, telefon (22) 826 99 55, fax (22) 826 37 51,
telex 81 46 81 nbp.pl
Warszawa, 25 sierpnia 2004 r.
INFORMACJA PO POSIEDZENIU RADY POLITYKI PIENIĘŻNEJ
w dniach 24-25 sierpnia 2004 r.
Rada postanowiła podwyższyć stopy procentowe NBP o 0,5 pkt. proc. do poziomu:
•stopa referencyjna 6,5% w skali rocznej;
•stopa lombardowa 8,0% w skali rocznej;
•stopa depozytowa 5,0% w skali rocznej
•stopa redyskonta weksli 7,0% w skali rocznej.
Rada utrzymuje restrykcyjne nastawienie w polityce pieniężnej. Uchwały RPP wchodzą
w życie 26 sierpnia 2004 r.
Czynnikami, które zadecydowały o skali podwyżki, były wyniki sierpniowej projekcji
inflacji oraz ryzyko pojawienia się presji płacowej wywołanej oczekiwaniami inflacyjnymi.
Rada uznała tę decyzję za niezbędną, mimo że niektóre z czynników, które w ostatnich
miesiącach przyczyniły się do wzrostu inflacji powoli ustępują, w szczególności efekty cenowe
wejścia Polski do Unii Europejskiej.
Dążąc do tego, aby podwyższona inflacja miała charakter przejściowy, Rada nie
zmienia stanowiska, że zacieśnienie polityki pieniężnej powinno następować stopniowo.
==================================================================
W gospodarce światowej utrzymuje się ożywienie. W Stanach Zjednoczonych - rosnące już 5-
ty kwartał z rzędu - wydatki inwestycyjne były głównym czynnikiem dynamizującym wzrost PKB;
a w największej gospodarce strefy euro - w Niemczech głównym motorem wzrostu PKB w I
półroczu br. był silny eksport. Pojawiające się pozytywne sygnały i dane ekonomiczne dla strefy
euro wskazują na postępujące w tym regionie ożywienie koniunktury (m. in. silniejszy wzrost
konsumpcji w wielu krajach strefy euro w I kwartale br. niż w roku ubiegłym, a także wzrost
inwestycji). Ożywienie gospodarcze w krajach będących najważniejszymi partnerami handlowymi
Polski – przy innych czynnikach niezmienionych - powinno przyczyniać się do zwiększenia popytu
na polski eksport.
-2 -
Dotychczasowy wzrost cen ropy naftowej na rynkach światowych przyczynił się do
przyspieszenia inflacji w większości gospodarek świata. Znalazło to odzwierciedlenie w
pogorszeniu oczekiwań konsumentów w USA i strefie euro.
Obecny wzrost cen ropy naftowej nie powinien znacząco wpłynąć na obniżenie dynamiki
wzrostu gospodarki światowej. Wynika to przede wszystkim z faktu, że obecny poziom cen
realnych ropy naftowej, jak i skala ich wzrostu są znacznie niższe niż notowane w czasie kryzysów
naftowych. Nie można jednak wykluczyć negatywnego wpływu utrzymujących się wysokich cen
ropy na wzrost gospodarczy głównych partnerów handlowych Polski.
Polska gospodarka znajduje się w fazie silnego wzrostu. Według szacunków NBP roczne
tempo wzrostu PKB w II kw. br. wyniosło około 6% (wobec 6,9% w I kw. br.).Wzrost gospodarczy
w znacznym stopniu wynika z dynamicznie rosnącego eksportu. Pojawia się też coraz więcej
sygnałów wzrostu wydatków inwestycyjnych, wg danych GUS inwestycje w przedsiębiorstwach w
I półroczu 2004 r. były wyższe o 8,7% niż w analogicznym okresie 2003 r .Wysoki wzrost
nakładów zanotowano w przetwórstwie przemysłowym (o 21,9%) oraz w obsłudze nieruchomości i
firm (o 16%). Po trzech latach spadku o 7,7% wzrosły inwestycje w handlu.Opublikowane dane
potwierdzają utrzymywanie się w I półroczu br. dobrych ocen przedsiębiorstw dotyczących
przyszłej sytuacji gospodarczej i możliwości zbytu produkcji z nowych inwestycji.
Obserwowany od kilku kwartałów wzrost wykorzystania mocy produkcyjnych (który pod
koniec II kwartału br. osiągnął poziom 80,7%) sprzyja pojawieniu się presji inflacyjnej; w dłuższej
perspektywie powinna być ona łagodzona przez efekty podażowe zwiększających się obecnie
inwestycji. Na to nakładają się efekty wysokich cen ropy naftowej i innych surowców, efekty
niskich zbiorów zbóż w 2003 roku oraz efekty cenowe wejścia Polski do Unii Europejskiej, a w
szczególności wzrost cen polskich produktów żywnościowych i wzrost podatku VAT na materiały
budowlane. Roczna inflacja wzrosła w lipcu br. do 4,6%, utrzymując się ponad górną granicą
przyjętych przez RPP dopuszczalnych odchyleń od celu inflacyjnego. Utrzymał się wysoki wzrost
cen produkcji sprzedanej przemysłu (8,6%). Wzrosła także większość miar inflacji bazowej z
poziomu 2,3%-4,5% w czerwcu br. do 2,3%-5,1% w lipcu br.
Zgodnie z oceną, która zostanie przedstawiona w sierpniowym Raporcie o inflacji, który
będzie opublikowany 31 sierpnia 2004 r., oczekuje się, że w najbliższych dwóch latach wzrost PKB
wyniesie 4,5-5,5%. Począwszy od 2005 roku zmaleje rola eksportu netto we wzroście
gospodarczym – między innymi w wyniku oczekiwanej realnej aprecjacji złotego - i decydującym
czynnikiem wzrostu powinny stać się inwestycje. Wysokie tempo wzrostu nakładów
inwestycyjnych w latach 2005-2006 będzie zarówno konsekwencją niskiej bazy indeksu,
wysokiego poziomu wykorzystania mocy wytwórczych, jak też skutkiem oddziaływania inwestycji
niezależnych od przebiegu koniunktury (w tym finansowanych z funduszy unijnych) z
towarzyszącym im efektem mnożnikowym.
Trwałość ożywienia gospodarczego będzie uwarunkowana przeprowadzeniem reform
finansów publicznych. Brak koniecznych reform może prowadzić do przekraczania kolejnych
progów ostrożnościowych relacji długu publicznego do PKB i skutkować znaczącym wzrostem
premii za ryzyko inwestowania w Polsce, co poprzez deprecjację złotego może stać sięźródłem
dodatkowej presji inflacyjnej.
Zgodnie z projekcją inflacji, która zostanie przedstawiona w sierpniowym Raporcie o inflacji,
przy założeniu niezmienionych stóp procentowych prawdopodobieństwo utrzymania się inflacji
powyżej celu inflacyjnego 2,5% w latach 2005 i 2006 jest wyższe, niż prawdopodobieństwo tego,
że inflacja znajdzie się poniżej celu. Z 50-procentowym prawdopodobieństwem inflacja utrzyma się
w przedziale 2,8%-5,5% w IV kw. 2005 r. i 1,6%-5,1% w IV kw. 2006 r.
W 2005 r. – zgodnie z ocenami ekspertów - wstrząsy podażowe zaczną stopniowo wygasać,
szczególnie silny będzie spadek dynamiki cen żywności. Czynniki te będą oddziaływały w kierunku
obniżania się inflacji. Jednakże to czy spadek inflacji w warunkach wysokiego wzrostu
-3 -
gospodarczego nastąpi, będzie w zależało od kształtowanie się oczekiwań inflacyjnych oraz od ich
wpływu na płace i ceny.
Czynnikiem ryzyka wzrostu inflacji są przede wszystkim rosnące oczekiwania inflacyjne
gospodarstw domowych, które wzrosły w sierpniu br. do 4,5%, wobec 4,0% w lipcu br. i 0,8% w
sierpniu 2003 r. Odnotować jednak należy, że w ostatnim miesiącu wzrost oczekiwań inflacyjnych
był niższy niż wzrost inflacji bieżącej. Według Rady kształtowanie się oczekiwań w przyszłości w
znacznym stopniu będzie zależało od prowadzonej polityki pieniężnej.
Rada uważa, że niektóre z czynników, które w ostatnich miesiącach przyczyniły się do
wzrostu inflacji powoli ustępują, w szczególności niektóre z efektów cenowych wejścia Polski do
Unii Europejskiej. Ponadto wzrost płac pozostaje na umiarkowanym poziomie, a roczna dynamika
wydajności pracy w przemyśle nadal przewyższa tempo wzrostu płac, w wyniku czego roczna
dynamika jednostkowych kosztów pracy pozostaje ujemna. Wzrost zatrudnienia wykazywany w
Badaniach Aktywności Ekonomicznej Ludności nie znajduje potwierdzenia w danych z sektora
przedsiębiorstw.
W dn. 9 września 2004 r. odbędzie się posiedzenie Rady, na którym omawiane będąZałożenia
polityki pieniężnej na 2005 r.
Następne posiedzenie Rady, na którym dyskutowane będą parametry polityki pieniężnej,
odbędzie się w dniach 28 – 29 września 2004 r.
