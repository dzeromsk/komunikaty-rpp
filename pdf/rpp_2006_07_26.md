Narodowy Bank Polski
Rada Polityki Pieniężnej
00-919 Warszawa, ulica Świętokrzyska 11/21, telefon (22) 826 99 55, fax (22) 826 37 51,
telex 81 46 81 nbp.pl
Warszawa, 26 lipca 2006 r.
INFORMACJA PO POSIEDZENIU RADY POLITYKI PIENIĘŻNEJ
w dniach 25-26 lipca 2006 r.
Rada postanowiła utrzymać stopy procentowe NBP na niezmienionym poziomie:
• stopa referencyjna 4,00% w skali rocznej;
• stopa lombardowa 5,50% w skali rocznej;
• stopa depozytowa 2,50% w skali rocznej;
• stopa redyskonta weksli 4,25% w skali rocznej.
==================================================================
Od posiedzenia Rady w czerwcu br. nieznacznie podwyższono prognozy inflacji i wzrostu
gospodarczego na lata 2006-2007 w strefie euro. W Stanach Zjednoczonych nieznacznie
podwyższono prognozy inflacji na 2006 r., natomiast obniżono prognozy wzrostu gospodarczego na
2007 r. W czerwcu roczne tempo wzrostu cen konsumpcyjnych utrzymało się na podwyższonym
poziomie zarówno w strefie euro (2,5% w czerwcu i maju), jak i Stanach Zjednoczonych (4,3%
wobec 4,2% w maju).Od czerwcowego posiedzenia Rady bieżąca cena ropy naftowej wzrosła o 4,9
USD (tj. o 7%), natomiast nie zmieniła się znacząco cena tego surowca prognozowana na lata 2006-
2007\.
Dane za czerwiec br. dotyczące produkcji przemysłowej, produkcji budowlano montażowej
oraz sprzedaży detalicznejw Polsce wskazują na utrzymanie w II kw. 2006 r. wysokiego tempa
wzrostu gospodarczego zbliżonego do odnotowanego w I kw. br.Wzrost produkcji przemysłowej w
czerwcu br. był wyższy od oczekiwań zarówno NBP, jak i ośrodków zewnętrznych i wyniósł 12,4%
r/r (wobec 19,1% r/r w maju). Po wyeliminowaniu czynników sezonowych wzrost produkcji
przemysłowej w czerwcu wyniósł 13,8% r/r (wobec 15,6% r/r w maju). Znacznie wyższy od
oczekiwań okazał się również wzrost produkcji budowlano-montażowej, który wyniósł 15,7% r/r
wobec 13,4% r/r w maju, a po wyeliminowaniu czynników sezonowych 10,8% r/r wobec 7,0% r/r.
Utrzymał się wysokiwzrost sprzedaży detalicznej (10,7% r/r w ujęciu nominalnym wobec 13,7%
r/r w maju).
Utrzymuje się wysoka dynamika kredytu dla gospodarstw domowych: wzrost kredytów
konsumpcyjnych przyspieszył w czerwcu do 22,6% r/r (wobec 19,2% r/r w maju), zaś kredytów
mieszkaniowych do 53,0% r/r (wobec 48,2% r/r w maju), co mogło być związane z
zapowiedzianym zaostrzeniem kryteriów udzielania kredytów walutowych. Wzrosła dynamika
kredytów dla przedsiębiorstw (z 4,1% r/r w maju do 5,1% r/r w czerwcu), choć pozostaje ona
umiarkowana.
Szybki wzrost gospodarczy zwiększa popyt na pracę. Od grudnia 2004 r. w coraz szybszym
tempie rośnie zatrudnienie w sektorze przedsiębiorstw. W czerwcu br. wzrost zatrudnienia w
przedsiębiorstwach wyniósł – podobnie jak w maju - 3,1% r/r. Według danych z urzędów pracy w
czerwcu br. stopa bezrobocia rejestrowanego obniżyła się do 16,0% wobec 18,0% rok wcześniej.
-2 -
W czerwcu br. wzrost nominalnych wynagrodzeń w sektorze przedsiębiorstw wyniósł 4,5%
r/r (wobec 5,2% r/r w maju). Po usunięciu wpływu przesunięć jednorazowych składników
wynagrodzeń w niektórych sekcjach wzrost płac w przedsiębiorstwach wyniósł, według szacunków
NBP, 4,9% r/r. Utrzymują się sygnały presji na wzrost wynagrodzeń w sektorze publicznym.
Niezbędnym warunkiem trwałego przyspieszenia tempa wzrostu gospodarczego, niestwarzającego
ryzyka dla realizacji celu inflacyjnego jest to, aby płace nie rosły szybciej niż wydajność pracy.
Wymaga to silnego i nastawionego na efektywność nadzoru właścicielskiego w przedsiębiorstwach.
W czerwcu roczne tempo wzrostu cen konsumpcyjnych było nieznacznie niższe od
oczekiwań ośrodków zewnętrznych oraz NBP i wyniosło 0,8% (wobec 0,9% w maju). Na
nieznaczne obniżenie rocznego wskaźnika inflacji w stosunku do maja br. złożył się przede
wszystkim spadek cen żywności i napojów bezalkoholowych, głównie cen owoców i warzyw.
Wskaźniki inflacji bazowej pozostały na niskim poziomie (w czerwcu wskaźniki inflacji bazowej
zawierały się w przedziale od -0,5% r/r do 1,0% r/r). Niski poziom wszystkich wskaźników inflacji
bazowej wskazuje na utrzymywanie się niskiej presji inflacyjnej. W lipcu oczekiwania inflacyjne
gospodarstw domowych nieznacznie wzrosły (do 0,8% r/r z 0,6% r/r w czerwcu). Według badań
koniunktury GUS, od początku 2006 r. następuje stopniowy wzrost przewidywanych cen produkcji
przemysłowej i budowlano-montażowej.
W czerwcu br. wzrost cen produkcji sprzedanej przemysłu (PPI) wyraźnie przyspieszył do
2,8% r/r z 2,3% r/r w maju, tj. 0,8% m/m wobec 0,4% m/m w maju, na co w znacznym stopniu
złożył się wzrost dynamiki cen w przetwórstwie przemysłowym. Wzrost rocznej dynamiki PPI
nastąpił mimo mocniejszego o 1,1% niż rok temu efektywnego kursu złotego.
Jedną z przesłanek decyzji w polityce pieniężnej są projekcje inflacji i PKB przedstawiane
w Raportach o inflacji.
Zgodnie z projekcją inflacji i PKB sporządzoną przez ekspertów NBP, która zostanie
przedstawiona w lipcowym Raporcie o inflacji, roczne tempo wzrostu PKB utrzyma się z 50-
procentowym prawdopodobieństwem w przedziale 4,7-5,3% w 2006 r. (wobec 3,9-5,0% w
kwietniowej projekcji); 3,6-5,9% w 2007 r. (wobec 3,4-5,8%) oraz 4,0-6,6% w 2008 r. (wobec 3,5-
6,2%).
Lipcowa projekcja inflacji wskazuje, że w całym horyzoncie projekcji tempo wzrostu cen
konsumpcyjnych będzie wyższe od oczekiwanego w kwietniowym Raporcie. Przy założeniu
niezmienionych stóp procentowych z 50-procentowym prawdopodobieństwem inflacja utrzyma się
w przedziale 1,0-1,9% w IV kw. 2006 r. (wobec 0,5-2,0% w projekcji kwietniowej), 1,5-3,5% w IV
kw. 2007 r. (wobec 1,3-3,4%) oraz 1,7-4,3% w IV kw. 2008 r. (wobec 1,2-3,9%).
Należy podkreślić, że w ocenie autorów projekcji przedstawiona w Raporcie projekcja
inflacji nie uwzględnia wszystkich źródeł niepewności. Dotyczy to przede wszystkim skali
przyszłego wpływu czynników globalizacyjnych na inflację, wpływu nierównowagi globalnej na
tempo wzrostu gospodarki światowej, tempa wzrostu siły roboczej,wpływu suszy w Polsce na ceny
żywności, kształtu polityki gospodarczej w najbliższych latach, w szczególności wpływu
podwyższonych żądań płacowych na finanse publiczne w Polsce, kształtowania się kursu
walutowego. Ponadto, projekcja została opracowana z wykorzystaniem danych dostępnych do 23
czerwca br., a więc nie uwzględnia wyższych niż założono w projekcji cen ropy naftowej,
wyższego szacunku PKB w II kw. br. oraz nieznacznie niższej niż prognozowano inflacji CPI w II
kw. br. Natomiast inflacja netto była w II kw. br. zgodna z założoną w lipcowej projekcji.
Po zapoznaniu się z najnowszymi danymi i lipcową projekcją inflacji Rada potwierdza
opinię wyrażoną na czerwcowym posiedzeniu, że wzrosło prawdopodobieństwo ukształtowania się
inflacji w horyzoncie oddziaływania polityki pieniężnej na poziomie wyższym niż oceniano w
kwietniowej projekcji.
Zdaniem Rady obserwowane obecnie wysokie tempo wzrostu gospodarczego stwarza
dogodne warunki dla ograniczenia nierównowagi finansów publicznych, co przyczyniłoby się do
utrwalenia długofalowego wzrostu gospodarczego na wysokim poziomie. Rada podtrzymuje
-3 -
przekonanie, że najbardziej korzystna dla Polski byłaby realizacja strategii gospodarczej
nastawionej na stworzenie warunków zapewniających wprowadzenie euro w najbliższym
możliwym terminie, co przyczyniłoby się do przyspieszenia długofalowego wzrostu
gospodarczego.
Następne posiedzenie Rady odbędzie się w dniach 29-30 sierpnia 2006 r.
