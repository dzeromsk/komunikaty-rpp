NarodowyBankPolski
RadaPolitykiPieniężnej
00-919Warszawa,ul.Świętokrzyska11/21,tel.(22)6532888,fax(22)6531328
www.nbp.pl/rpp
Warszawa, 6 lutego 2013 r.
INFORMACJA PO POSIEDZENIU RADY POLITYKI PIENIĘŻNEJ
w dniach 5-6 lutego 2013 r.
Rada postanowiła obniżyć stopy procentowe NBP o 0,25 pkt proc. do poziomu:
stopa referencyjna 3,75% w skali rocznej;
stopa lombardowa 5,25% w skali rocznej;
stopa depozytowa 2,25% w skali rocznej;
stopa redyskonta weksli 4,00% w skali rocznej.
Napływające dane wskazują, że aktywnośćw gospodarce światowej nadal kształtuje się na
niskim poziomie. W IV kw. 2012 r. w Stanach Zjednoczonych wzrost gospodarczy obniżył
się, podczas gdy w strefie euro najprawdopodobniej utrzymała się recesja. Jednocześnie w
ostatnim okresie część wskaźników koniunktury dotyczących krajów rozwiniętych
nieznacznie się poprawiła. Również wczęści największych gospodarek wschodzących
widoczne są oznaki pewnego przyspieszenia wzrostu gospodarczego. Niska aktywność
gospodarcza na świecie sprzyja obniżaniu się inflacji w wielu krajach.
W Polsce napływające dane, w tym dane o PKB w 2012 r.wskazują, że w IV kw. – zgodnie z
oczekiwaniami –nastąpiło dalsze spowolnieniewzrostu gospodarczego. Obniżeniu popytu
konsumpcyjnego towarzyszyło ograniczenie spadku inwestycji. Wzrost gospodarczy nadal
był wspierany przez dodatni–choć mniejszy niż w poprzednim kwartale –wkład eksportu
netto.
Osłabienie koniunktury potwierdzają także dane z rynku pracy. W grudniu zatrudnienie w
sektorze przedsiębiorstw po raz kolejny obniżyło się, a wzrost wynagrodzeń pozostał niski.
Równocześnie ponownie wzrosła stopa bezrobocia. Wostatnich miesiącach nadal osłabiała
się też dynamika akcji kredytowej, zarównowobec gospodarstw domowych, jak i
przedsiębiorstw.
W grudniu inflacja CPI obniżyła się i wyniosła 2,4% r/r, kształtując się napoziomie zgodnym
z celem inflacyjnymNBP (2,5%). Jednocześnie nadal obniżały się miary inflacji bazowej
oraz dynamika cen produkcji, co potwierdza dalsze osłabianie się presji popytowej i
kosztowej w gospodarce. Obniżeniuinflacji towarzyszył spadek oczekiwań inflacyjnych
gospodarstw domowych.
W ocenie Rady, napływające danepotwierdzają wyraźne osłabienie koniunktury w Polsce,
które prowadzi do ograniczenia presji płacowej i inflacyjnej. Równocześnie Rada ocenia,
że dynamika PKB w najbliższych kwartałach pozostanie umiarkowana, przez co utrzymuje
się ryzyko kształtowania się inflacji poniżej celu inflacyjnego NBP w średnim okresie.
Biorąc to pod uwagę, Rada postanowiła ponownie obniżyć stopy procentowe NBP. Obniżenie
stóp procentowych oddziałuje w kierunku zwiększenia aktywności gospodarczej i ogranicza
ryzyko trwałego spadku inflacji poniżej celu w średnim okresie.
2
Decyzje Rady w kolejnych miesiącach będą zależały od oceny napływających informacji
dotyczących koniunktury gospodarczej i presji inflacyjnej, w tym od wyników marcowej
projekcji makroekonomicznej NBP.
