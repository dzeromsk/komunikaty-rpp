Warszawa, 2 grudnia 2020 r.
Informacja po posiedzeniu Rady Polityki Pieniężnej
w dniu 2 grudnia2020r.
Rada podjęła decyzję o utrzymaniustóp procentowych NBP na niezmienionym
poziomie:
•stopa referencyjna 0,10%;
•stopa lombardowa 0,50%;
•stopa depozytowa 0,00%;
•stopa redyskontowa weksli 0,11%;
•stopa dyskontowa weksli 0,12%.
NBP będzie nadal prowadził operacje zakupu skarbowych papierów wartościowych
oraz dłużnych papierówwartościowych gwarantowanych przez Skarb Państwa na
rynku wtórnym w ramach strukturalnych operacji otwartegorynku. Terminy oraz skala
prowadzonych operacji będą uzależnione od warunków rynkowych. NBP będzie także
nadal oferował kredyt wekslowy przeznaczony na refinansowanie kredytów
udzielanych przedsiębiorcom przez banki.
Dane o PKB wskazują, że w III kwartale br. nastąpiło wyraźne ożywienieglobalnej
koniunktury, choć poziomaktywności w większości krajów nie powrócił do wartości
sprzed pandemii. Jednocześnie silny wzrost liczby zakażeń COVID-19 w ostatnich
miesiącach, a także związane z tym ponowne zaostrzenie restrykcji epidemicznych w
wielu krajach –w szczególności europejskich –przyczyniły się do pogorszenia
koniunktury, w tym głównie w sektorze usług. W efekcie, PKB w wielu gospodarkach w
IV kwartale prawdopodobnie ponownie się obniży. Dalszy przebieg pandemii pozostaje
głównym czynnikiem niepewności dlakształtowania sięaktywności gospodarczej w
kolejnych kwartałach. W tych warunkach banki centralne głównych gospodarek
utrzymują niskie stopy procentowe oraz prowadzą skup aktywów.
Informacje na temat wyników testów dotyczących opracowywanychszczepionek
przeciw COVID-19 przyczyniły się do pewnej poprawy nastrojów na międzynarodowych
rynkach finansowych. Jednocześnie ceny surowcówna rynkach światowych pozostają
wyraźnie niższe niż na początku roku. Niższe ceny surowców wraz z obniżoną
aktywnością gospodarcząoddziałująw kierunku utrzymywania się niskiej dynamiki cen
w wielu krajach, w tym u głównych partnerów handlowych Polski.
W Polsce dane o PKB w III kwartale br. potwierdziły wyraźne ożywienie aktywności
wobec poprzedniego kwartału, chociaż roczna dynamika PKB pozostała ujemna.
W kierunku wzrostu rocznej dynamiki PKB oddziaływało ożywienie popytu
konsumpcyjnego. Wobec poprawy koniunkturyza granicą wzrosła także dynamika
eksportu. Jednocześnie inwestycje były wyraźnie niższe niż rok wcześniej.
Silny wzrost liczby zakażeń COVID-19 wraz z zaostrzeniem restrykcji epidemicznych
i osłabieniemnastrojów podmiotów gospodarczych w październiku i listopadzie
przyczyniły się do pogorszenia koniunktury w ostatnim okresie, szczególnie w sektorze
usług. Według aktualnych prognoz PKB w IV kwartale obniży się wobec poprzedniego
kwartału.
Dane z rynku pracy za październik wskazują nadalszy wzrost zatrudnienia w sektorze
przedsiębiorstw w ujęciu miesięcznym, przy obniżeniu dynamiki wynagrodzeń w tym
sektorze. Jednocześnie inflacja w listopadzie –według szybkiego szacunku GUS –
wyniosła 3,0 r/r (wobec 3,1% r/r w październiku).
Można oczekiwać, że po spadku PKB w 2020 r., w przyszłym roku nastąpi ożywienie
aktywności gospodarczej, choć poziom PKB prawdopodobnie pozostanie niższy niż
przed pandemią. Utrzymuje się przy tym niepewność dotycząca kształtowania się
koniunktury, a jej źródłem pozostaje dalszy przebieg pandemii oraz jej wpływ na sytuację
gospodarcząw krajuiza granicą. Pozytywnie na koniunkturębędą oddziaływać
dotychczasowe działania ze strony polityki gospodarczej,w tym poluzowanie polityki
pieniężnej NBP. Wzrost aktywności może być natomiast ograniczany przez podwyższoną
niepewnośćoraz słabsze niż w poprzednich latach nastroje podmiotów gospodarczych.
Tempo ożywienia gospodarczego może być także ograniczane przez brak wyraźnego
i trwalszego dostosowania kursu złotego do globalnego wstrząsu wywołanego pandemią
oraz poluzowania polityki pieniężnej NBP.
NBP będzie nadal prowadził operacje zakupu skarbowych papierów wartościowych i
dłużnych papierów wartościowych gwarantowanych przez Skarb Państwa na rynku
wtórnym w ramach strukturalnych operacji otwartego rynku. Celem tych operacji jest
zmiana długoterminowej strukturypłynności w sektorze bankowym, zapewnienie
płynności rynku wtórnego skupowanych papierów wartościowych oraz wzmocnienie
oddziaływania obniżenia stóp procentowych NBP na gospodarkę, tj. wzmocnienie
mechanizmu transmisji monetarnej. Terminy oraz skalaprowadzonychoperacji będą
uzależnione od warunków rynkowych.NBP będzie także nadal oferował kredyt
wekslowy przeznaczony na refinansowaniekredytów udzielanych przedsiębiorcom
przez banki.
Polityka pieniężna NBP łagodzi negatywne skutki pandemii, wspiera aktywność
gospodarczą oraz stabilizuje inflację na poziomiezgodnym ze średniookresowym celem
inflacyjnym NBP. Poprzez pozytywny wpływ na sytuację finansową kredytobiorców
oddziałuje także w kierunku wzmocnienia stabilności systemu finansowego.
