Warszawa, 4 marca 2020 r.
Informacja po posiedzeniu Rady Polityki Pieniężnej
w dniach 3-4 marca 2020r.
Rada postanowiła utrzymać stopy procentowe NBP na niezmienionym poziomie:
▪stopa referencyjna 1,50%;
▪stopa lombardowa 2,50%;
▪stopa depozytowa 0,50%;
▪stopa redyskonta weksli 1,75%.
Napływające informacje zgospodarkiświatowej wskazują na stabilizowanie się tempa
wzrostu gospodarczego na relatywnie niskim poziomie. W strefie euro, wobectrwającej
dekoniunktury w przemyśle, dynamika wzrostu gospodarczego wIV kw. 2019 r. obniżyła
się. W Stanach Zjednoczonych wzrost PKB pozostał natomiast w tym okresie stabilny,
pomimo osłabionejaktywnościw przemyśle. W Chinach dynamika PKB w IV kw.
ustabilizowała się na poziomie niższym niż w poprzednich latach, a na początku br.
dynamika aktywności gospodarczej wyraźnie się osłabiła.
Ze względu na rozprzestrzenianie się koronawirusaw ostatnim czasie wzrosła
niepewność dotycząca perspektyw globalnej koniunkturyoraz pogorszyłysię nastroje na
rynkach finansowych.
Wyraźnie obniżyłysię ceny ropy naftowej na rynku światowym. Ceny wielu
surowców żywnościowychutrzymują się natomiast na wysokim poziomie. W efekcie
inflacja w gospodarce światowej, w tymw otoczeniu polskiej gospodarki, w ostatnich
miesiącach wzrosła.
Rezerwa Federalna Stanów Zjednoczonychw marcu obniżyła stopy procentowe.
Europejski Bank Centralny utrzymuje stopę depozytową poniżej zera, a także prowadzi
skup aktywów orazsygnalizujeutrzymanie luźnej polityki pieniężnej w kolejnych
kwartałach.
W Polsce koniunktura pozostajedobra mimo obniżania się tempa wzrostu
gospodarczego. W IV kw. 2019 r. wzrost realnegoPKB wyniósł 3,2%. Pozytywnie na
wzrost gospodarczy oddziaływałsystematyczny –choć wolniejszy niż wcześniej –wzrost
konsumpcji, wspierany przez korzystną sytuację na rynku pracy, dobre nastroje
konsumentów oraz wypłaty świadczeń społecznych. Jednocześnie następował dalszy
wzrost inwestycji, a wkład eksportu netto do wzrostu PKB był dodatni.
Według wstępnych danych GUS inflacja w styczniu 2020 r. wzrosła do 4,4% r/r. Do
wzrostu inflacji powyżejgórnej granicy odchyleń odcelu inflacyjnego przyczyniły się
pozostające poza wpływem krajowej polityki pieniężnejczynniki regulacyjne i podażowe.
W szczególności obejmowały one wzrost cen energii elektrycznej, wyższe ceny paliw,
wzrost cen opłat za wywóz śmieci, podwyższenie akcyzy na napoje alkoholowe i wyroby
tytoniowe, a także dalszy wzrost cenżywności nieprzetworzonej. W kierunku wzrostu
cen oddziaływała także korzystna sytuacja finansowa gospodarstw domowych i
związany z nią wzrost popytu konsumpcyjnego.
Rada zapoznała się z wynikami marcowej projekcji inflacji i PKB przygotowanej przy
założeniu niezmienionych stóp procentowych NBP. Marcowa projekcja uwzględnia dane
i informacje opublikowane do 18 lutego br. Zgodnie z marcowąprojekcją z modelu
NECMOD roczna dynamika cen znajdzie się z 50-procentowym prawdopodobieństwem
w przedziale 3,1–4,2% w 2020 r. (wobec 2,1–3,6% w projekcji z listopada 2019 r.), 1,7–3,6%
w 2021 r. (wobec 1,6–3,6%) oraz1,3–3,4% w 2022 r. Z kolei roczne tempowzrostu PKB
według tej projekcji znajdzie się z 50-procentowym prawdopodobieństwem w przedziale
2,5–3,9% w 2020 r. (wobec 2,7–4,4% w projekcji z listopada 2019 r.), 2,1–3,9% w 2021 r.
(wobec 2,3–4,2%) oraz 1,8–3,7% w 2022 r.
W ocenie Rady perspektywy krajowej koniunktury pozostająkorzystne, jednak
dynamika PKB w kolejnych kwartałach będzie prawdopodobnie niższa niż w
poprzednich latach. W ostatnim czasie zwiększyła się jednak niepewność dotycząca skali
i trwałości osłabienia koniunktury za granicą oraz jego wpływu na krajową aktywność
gospodarczą.
W najbliższych kwartałach roczny wskaźnikinflacji może utrzymywaćsię powyżej
górnej granicy odchyleń od celu inflacyjnegoze względu na oddziaływanie czynnikówo
charakterze podażowym i regulacyjnym, a więc pozostających poza bezpośrednim
wpływem krajowej polityki pieniężnej. Wraz z wygaśnięciem wpływu tych czynników
oraz oczekiwanym osłabieniemtempa wzrostu PKB inflacja będzie sięobniżać. W
horyzoncie oddziaływania polityki pieniężnej dynamika cen będzie się kształtować w
pobliżu celu inflacyjnego.Taką ocenę wspierają wyniki marcowej projekcji inflacji i PKB.
Rada ocenia, że obecny poziom stóp procentowych sprzyja utrzymaniu polskiej
gospodarki na ścieżce zrównoważonego wzrostu oraz pozwala zachować równowagę
makroekonomiczną, a jednocześnie umożliwia realizację celu inflacyjnegow średnim
okresie.
Rada przyjęła Raport o inflacji – marzec 2020.
