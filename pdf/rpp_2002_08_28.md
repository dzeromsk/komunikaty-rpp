I. Ocena sytuacji gospodarczej
Ogólna ocena sytuacji gospodarczej, w porównaniu do tej z ubiegłego
miesiąca, nieznacznie poprawiła się.
Zgodnie z danymi GUS w I kwartale 2002 r. roczna dynamika popytu
krajowego ukształtowała się na poziomie 0% (wobec –3,9% w IV kwartale
2001 r.), a tempo wzrostu PKB w I kwartale 2002 r. uległo przyspieszeniu
do 0,5% (0,2% w IV kwartale 2001). Ocenia się, że w II kwartale
gospodarka wzrastała w tempie przewyższającym 0,5% PKB, na co
wskazuje kształtowanie się dynamiki produkcji sprzedanej przemysłu i
produkcji budowlano-montażowej.
Wysoki wzrost produkcji w lipcu (o 6,0%) świadczy o poprawie sytuacji w
przemyśle. Zanotowane w dwóch ostatnich miesiącach dodatnie dynamiki
doprowadziły do przełamania utrzymującego się przez 15 miesięcy
stagnacyjnego trendu produkcji. Przyspieszenie tempa wzrostu przemysłu w
lipcu wiązało się z wysoką dynamiką produkcji w przetwórstwie
przemysłowym (wzrost o 7,8%). Z 22 działów przemysłu przetwórczego
poziom niższy niż w lipcu ub.r. zanotowano tylko w trzech. Wśród działów
o wysokiej dynamice produkcji przeważają przemysły o dużym udziale
eksportu w sprzedaży. Poprawiła się sytuacja działów, których znaczna
część produkcji to dobra zaopatrzeniowe dla budownictwa i dobra
inwestycyjne. Obok poprawy sytuacji w budownictwie (zmniejszenie skali
spadku, wzrost portfela zamówień) oraz znacznego wzrostu liczby zadań i
wartości kosztorysowej inwestycji rozpoczynanych, stopniowa poprawa w
przemysłach inwestycyjnych może świadczyć o zahamowaniu spadkowej
tendencji w działalności inwestycyjnej.
Wbrew oczekiwaniom, w lipcu i sierpniu br. istotnie pogorszyły się
wskaźniki bieżącej i oczekiwanej koniunktury w gospodarkach strefy euro i
USA. Przewiduje się, że poprawa koniunktury zewnętrznej nastąpi później
niż to wcześniej zakładano, a jej skutki dla gospodarki Polski będą
najprawdopodobniej odczuwalne dopiero w II połowie 2003 r. Znacząco
osłabiły się także oczekiwania dotyczące wzrostu stóp procentowych za
granicą.
W sektorze przedsiębiorstw utrzymuje się umiarkowany wzrost płac. W
okresie styczeń-lipiec br. przeciętne wynagrodzenie w przedsiębiorstwach
było o 4,4% wyższe niż w analogicznym okresie 2001 r. Realny wzrost płac
był wyższy niż przed rokiem i wyniósł1,9%.
w II kwartale br.
nastąpiła poprawa
sytuacji
gospodarczej
w lipcu br.
nastąpiło
przyspieszenie
tempa wzrostu
produkcji
przemysłowej
pojawiły się
symptomy
ożywienia
inwestycyjnego
oddala się
perspektywa
poprawy sytuacji
gospodarczej na
świecie, a tym
samym jej
stymulującego
wpływu na
ożywienie
gospodarcze w
Polsce.
w sektorze
przedsiębiorstw
następuje
umiarkowany
wzrost płac
Sytuacja na rynku pracy wskazuje, że nie należy jednak przewidywać
istotnego przyspieszenia wzrostu płac w najbliższych miesiącach. W lipcu
br. przeciętne zatrudnienie w sektorze przedsiębiorstw obniżyło się o 0,3% w
stosunku do poprzedniego miesiąca, a w porównaniu do lipca ub.r. było
ono niższe o 4,2%.
II. Sytuacja w sektorze finansów publicznych
Sytuacja budżetu państwa w 2002 r. oceniana jest jako stabilna, nie ma
zagrożenia dla przekroczenia ustawowego poziomu deficytu budżetowego,
jednak deficyt ekonomiczny sektora finansów publicznych ukształtuje się
prawdopodobnie na poziomie znacząco wyższym od planowanego.
Utrzymuje się niepewność, czy zapowiadane przez rząd utrzymanie limitu
wydatków według formuły „inflacja + 1 pkt procentowy”, nie spowoduje
przesuwania deficytu do innych jednostek sektora finansów publicznych.
Presja na wzrost wydatków wynikać będzie z obowiązujących oraz
opracowywanych aktów prawnych.
W dalszym ciągu brak jest konkretnych propozycji reform w systemie
wydatków publicznych, które pozwoliłyby na trwałe i skuteczne
ograniczenie obecnego wysokiego poziomu deficytu budżetowego.
III. Podaż pieniądza, kredyty, stopy procentowe, kurs walutowy
W porównaniu do sytuacji przed miesiącem ocena sytuacji monetarnej nie
uległa zmianie. Roczna dynamika podaży pieniądza M3 utrzymuje się na
niskim poziomie, jednocześnie jednak utrzymuje się wysoka dynamika
pieniądza gotówkowego, spada zaś dynamika depozytów. Szczególnie
niepokojąco kształtują się depozyty gospodarstw domowych. W czerwcu br.
zanotowano spadek sumy depozytów gospodarstw domowych w porównaniu
do stanu w poprzednim miesiącu, a w lipcu br. ich przyrost był minimalny.
Roczne tempo wzrostu depozytów obniżyło się w lipcu w porównaniu z
czerwcem z 0,0% do –2,2%. Spadek ten świadczy o słabnącej na skutek
spadku atrakcyjności lokat bankowych skłonności do oszczędzania w
bankach.
Roczna dynamika kredytu dla gospodarstw domowych obniżyła się z 15,5%.
przed miesiącem do 9,8%. Przyspieszyła natomiast dynamika kredytów dla
przedsiębiorstw, po 3 miesiącach spadku w czerwcu br. były o 2,1%, a w
lipcu o 2,7% wyższe niż przed rokiem.
sytuacja na rynku
pracy wskazuje na
brak ryzyka
istotnego
przyspieszenia
wzrostu płac
deficyt
ekonomiczny
sektora finansów
publicznych
utrzyma się w 2002
r. na poziomie
wyższym od
planowanego
utrzymuje się
niepewność co do
sytuacji finansów
publicznych w
2003 r. i w
kolejnych latach
zmniejsza się
skłonność do
oszczędzania w
bankach, maleje
zainteresowanie
kredytami
gospodarstw
domowych
W sierpniu br. zahamowana została tendencja do deprecjacji złotego,
widoczna szczególnie wobec euro. Wraz z umocnieniem się dolara
amerykańskiego wobec wspólnej waluty europejskiej, kurs złotego pozostał
stabilny w stosunku do euro i osłabił się nieznacznie wobec waluty
amerykańskiej.
IV. Ceny, oczekiwania inflacyjne
W lipcu br., głównie w wyniku dalszego spadku cen żywności, roczny
wskaźnik cen towarów i usług konsumpcyjnych obniżył się z 1,6% do 1,3%.
Nastąpił dalszy spadek wszystkich miar inflacji bazowej.
W lipcu br. wzrosły ceny produkcji sprzedanej przemysłu. Wynikało to
jednak przede wszystkim z wysokiego wzrostu cen w sekcji wytwarzanie i
zaopatrywanie w energię elektryczną, gaz i wodę, będącego rezultatem
wprowadzenia podatku akcyzowego na energię elektryczną.
Kształtowanie się inflacji na niskim poziomie sprzyja wzmocnieniu niskich
oczekiwań inflacyjnych. W sierpniu br. obniżyły się oczekiwania inflacyjne
zarówno osób prywatnych, jak i analityków bankowych, przy czym spadek
oczekiwań inflacyjnych dotyczy tak oczekiwanej stopy inflacji w grudniu
2002 r., jak i w perspektywie 12-tu miesięcy. Oczekiwana przez analityków
bankowych na koniec br. stopa inflacji rocznej wyniosła 2,3%, co oznacza
jej obniżenie o 0,5 pkt. proc. w stosunku do przewidywań z lipca br.
w sierpniu br.
miało miejsce
zahamowanie
tendencji
osłabiania się
kursu złotego
roczny wskaźnik
cen towarów i
usług
konsumpcyjnych
obniżył się do
1,3%
kształtowanie się
inflacji na niskim
poziomie sprzyja
wzmocnieniu
niskich oczekiwań
inflacyjnych
