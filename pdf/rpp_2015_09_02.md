1/2
Warszawa, 2 września 2015 r.
Informacja po posiedzeniu Rady Polityki Pieniężnej
w dniach 1-2 września2015 r.
Rada postanowiła utrzymać stopy procentowe NBP na niezmienionym poziomie:
stopa referencyjna 1,50% w skali rocznej;
stopa lombardowa 2,50% w skali rocznej;
stopa depozytowa 0,50% w skali rocznej;
stopa redyskonta weksli 1,75% w skali rocznej.
Wzrost aktywności gospodarczej na świecie pozostaje umiarkowany. W strefie euro
trwa ożywienie gospodarcze, choć dynamika PKB nieznacznie się obniżyław II kw. W
Stanach Zjednoczonych wzrost PKB przyspieszył. Zkolei w Chinach dynamika
aktywności w II kw. utrzymała się na niskim, jak na tęgospodarkę poziomie, a
napływające dane sygnalizująmożliwość dalszego osłabienia koniunktury. Wraz z
pogłębieniem recesji w Rosji i Brazylii spowodowało to nasilenie obaw dotyczących
perspektyw wzrostu w gospodarkach wschodzących.
Wzrost ryzyka silniejszego spowolnienia w gospodarkach wschodzących przyczynił
się do pogorszenia nastrojów na rynkach finansowych i –w efekcie –spadku cen wielu
aktywów. Ponadto ponownie obniżyły się ceny większości surowców, w tym ropy
naftowej na rynkach światowych.
Wobec umiarkowanej aktywności gospodarczej na świecie oraz niskich cen
surowców, dynamika cen w wielu krajach pozostaje bardzo niska. W Stanach
Zjednoczonych i strefie euro inflacja jest nadal zbliżona do zera, a w niektórych
gospodarkach europejskich dynamika cen pozostaje ujemna.
Główne banki centralne utrzymują stopy procentowe w pobliżu zera, przy czym
Rezerwa Federalna sygnalizuje możliwość ichpodwyższenia w bieżącym roku.
Jednocześnie EBC kontynuuje program skupu aktywów. Z kolei Bank Chin
zdewaluował juana, co oddziaływałow kierunku osłabienia walut niektórych
gospodarek wschodzących.
W Polsce, dynamika PKB w II kw. br. była nieco niższa niż w poprzednim kwartale.
Głównym czynnikiemwzrostu gospodarczego pozostał popyt konsumpcyjny,
wspierany przez dobrąsytuacjęna rynku pracy oraz przyrost kredytu dla gospodarstw
domowych. Do wzrostu PKB przyczyniał się także dalszy –choć wolniejszy niż w I kw.
–wzrost inwestycji, któremu sprzyjała korzystnasytuacja finansowa firm. Z kolei wkład
eksportu netto do wzrostu PKB wyraźnie się obniżył. Lipcowe dane o produkcji i
2/2
sprzedaży detalicznej wskazują na stabilizację dynamiki wzrostu gospodarczego w
kolejnych kwartałach.
Ze względu na umiarkowane tempo wzrostu popytu i wciąż ujemną lukę popytową,
w gospodarce brak jest obecnie presji inflacyjnej. Równocześnie niskie ceny surowców i
umiarkowana dynamika płac nominalnych ograniczają ryzyko wzrostu presji kosztowej.
W rezultacie roczna dynamika cen konsumpcyjnych pozostaje ujemna, choć skala
deflacji stopniowo maleje. Ujemna jest także dynamika cen produkcji sprzedanej, a
oczekiwania inflacyjne kształtują się na niskim poziomie.
W ocenie Rady w najbliższych kwartałach dynamika cen będzie nadal powoli rosnąć.
Jej wzrostowi będzie sprzyjać oczekiwane utrzymanie stabilnego wzrostu
gospodarczego, następujące w warunkach poprawy koniunktury w strefie euro i dobrej
sytuacji na krajowym rynku pracy. Jednocześnie wzrost ryzyka silniejszego
spowolnienia w gospodarkach wschodzących oraz spadek cen surowców zwiększają
niepewność dotyczącą tempa powrotu inflacji do celu.
Rada postanowiła utrzymać stopy procentowe NBP na niezmienionym poziomie.
