NarodowyBankPolski
RadaPolitykiPieniężnej
00-919Warszawa,ul.Świętokrzyska11/21,tel.(22)6532888,fax(22)6531328
www.nbp.pl/rpp
Warszawa, 7 listopada 2012 r.
INFORMACJA PO POSIEDZENIU RADY POLITYKI PIENIĘŻNEJ
w dniach 6-7 listopada 2012 r.
Rada postanowiła obniżyć stopy procentowe NBP o 0,25 pkt. proc. do poziomu:
stopa referencyjna 4,50% w skali rocznej;
stopa lombardowa 6,00% w skali rocznej;
stopa depozytowa 3,00% w skali rocznej;
stopa redyskonta weksli 4,75% w skali rocznej.
Napływające dane wskazują, że aktywność gospodarcza na świeciew III kw. br. utrzymała
się na niskim poziomie. Wstrefie euro wzrost gospodarczy był prawdopodobnie zbliżonydo
zera, a w Stanach Zjednoczonych –mimo pewnego przyspieszenia –pozostał umiarkowany.
Jednocześniew największych gospodarkach wschodzących, po wielu kwartałach
spowalniania, dynamika aktywności prawdopodobnie ustabilizowała sięna niskim – jak na te
kraje –poziomie. Choć niska aktywnośćgospodarcza na świecie sprzyja obniżaniu się
inflacji, to wciąż relatywnie wysoki poziom cen surowców oddziałuje w kierunku utrzymania
jej na podwyższonym poziomie w wielu krajach.
Po wcześniejszej poprawie, nastroje inwestorów na międzynarodowych rynkach finansowych
nieznacznie się pogorszyły. Równocześnie niektóre banki centralne obniżyły stopy
procentowe.
W Polsce we wrześniunastąpił spadek produkcji przemysłowej oraz sprzedażydetalicznej(w
ujęciu realnym), a także pogłębił się spadek produkcji budowlano-montażowej. Dane o
aktywności gospodarczejbyły gorsze od oczekiwań i potwierdziły dalsze osłabienie
koniunktury w III kw. Także dane z rynku pracy, w tym utrzymujący się spadek zatrudnienia,
obniżająca się dynamika płac w sektorze przedsiębiorstw oraz stopniowo rosnąca stopa
bezrobocia, sygnalizują brak presji płacowej oraz prawdopodobne dalsze osłabienie popytu ze
strony sektora prywatnego. Wskazuje na to również dalsze pogarszanie się większości
wskaźników koniunktury.
Spowolnieniu gospodarczemu towarzyszy stopniowe osłabianie dynamiki akcji kredytowej
dla gospodarstw domowych, w tym dalszy spadek wartości kredytów konsumpcyjnych, oraz
spowolnienie wzrostu kredytów dla przedsiębiorstw.
We wrześniuinflacja CPI wyniosła 3,8%, pozostając powyżej celu inflacyjnego NBP (2,5%).
Równocześnie, nadal obniżałasięinflacja bazowa oraz dynamika cen produkcji, co
potwierdza obniżanie się presji popytowej. Wostatnich miesiącach obniżyły się również
oczekiwania inflacyjne gospodarstw domowych i przedsiębiorstw.
2
Rada zapoznała się z przygotowaną przez Instytut Ekonomicznyprojekcją inflacji i PKB,
stanowiącą jedną z przesłanek, na podstawie których Rada podejmuje decyzje dotyczące stóp
procentowych NBP.
Zgodnie zlistopadową projekcją z modelu NECMOD –przygotowaną przy założeniu
niezmienionych stóp procentowych NBP –inflacja znajdzie się z 50-procentowym
prawdopodobieństwem w przedziale 3,7-3,9% w 2012 r. (wobec 3,6-4,2% w projekcji
lipcowej), 1,8-3,1% w 2013 r. (wobec2,0-3,4%) oraz 0,7-2,4% w 2014 r. (wobec 1,0-2,7%).
Z kolei roczne tempo wzrostu PKB według tej projekcji znajdzie się z 50-procentowym
prawdopodobieństwem w przedziale 2,0-2,6% w 2012 r. (wobec 2,3-3,6% w projekcji
lipcowej), 0,5-2,5% w 2013 r. (wobec 1,0-3,2%) oraz 1,1-3,5% w 2014 r. (wobec 1,7-4,2%).
W ocenie Rady, napływające dane potwierdzają wyraźne osłabienie koniunktury w Polsce,
które prowadzi do ograniczenia presji płacowej i inflacyjnej. Jednocześnie zgodnie z
listopadową projekcją,przy założeniu niezmienionych stóp procentowych NBP, wzrost PKB
w najbliższych latach będzie utrzymywaćsię poniżej dynamiki produktu potencjalnego.
Zgodnie z projekcjąw najbliższych kwartałachinflacja powróci do celu, natomiast w średnim
okresie może obniżyć sięponiżej celu.
Biorąc to pod uwagęRada postanowiła obniżyć stopy procentoweNBP. Obniżenie stóp
procentowych oddziałuje w kierunku zwiększenia aktywności gospodarczej i ogranicza
ryzyko spadku inflacji poniżej celu w średnim okresie.
Jeśli napływające informacjebędą potwierdzałytrwałość osłabienia koniunktury
gospodarczej, a ryzyko nasilenia się presji inflacyjnej pozostanie ograniczone, Rada dokona
dalszego złagodzenia polityki pieniężnej.
Rada przyjęła Raport o Inflacji – Listopad 2012.
