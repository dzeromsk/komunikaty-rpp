1/3
Warszawa, 7 grudnia 2022 r.
Informacja po posiedzeniu Rady Polityki Pieniężnej
w dniu 7 grudnia 2022 r.
Rada podjęła decyzję o utrzymaniu stóp procentowych NBP na niezmienionym
poziomie:
▪stopa referencyjna 6,75%;
▪stopa lombardowa 7,25%;
▪stopa depozytowa 6,25%;
▪stopa redyskontowa weksli 6,80%;
▪stopa dyskontowa weksli 6,85%.
Napływające informacje wskazują, że dynamika aktywności w największych
gospodarkach rozwiniętych spowalnia. W strefie euro –po obniżeniu się dynamiki PKB
w III kw. –wskaźniki koniunktury sygnalizują dalsze osłabienieaktywności gospodarczej
na początku IV kw. br. Choć sytuacja na rynkach pracy w największych gospodarkach
pozostaje korzystna, to wciąż negatywnie na aktywność gospodarczą oraz jej
perspektywy oddziałująprzede wszystkim konsekwencje agresji zbrojnej Rosji na
Ukrainę, w tym nadal wysokie ceny surowców, a także zacieśnianie polityki pieniężnej na
świecie. Utrzymuje się niepewność dotycząca dalszego wpływu tych szoków na
koniunkturę, w tym w szczególności w gospodarce europejskiej.
Inflacja w wielu gospodarkach utrzymuje się na najwyższympoziomie od dekad, do
czego przyczyniają się –oprócz nadal wysokich cen surowców oraz opóźnionych efektów
silnych zaburzeń w globalnych łańcuchach podaży –także czynniki popytowe i rosnące
koszty pracy. W tych warunkach inflacja bazowa w większościkrajówrównież pozostaje
wysoka. W ostatnim czasie nastąpił jednak pewien spadek inflacji w części gospodarek.
Jednocześnie, wobec obniżenia się cenczęścisurowców na rynkach światowychw
ostatnim okresie oraz stopniowego ustępowania zaburzeń w globalnych łańcuchach
dostaw, pojawiają się sygnałyograniczenia presji cenowej na świecie, w tym w wielu
gospodarkach obniżyłasię dynamika cen produkcji.
Wiele bankówcentralnych kontynuuje zacieśnianie polityki pieniężnej. Jednocześnie w
gospodarkach regionu Europy Środkowo-Wschodniej częśćbanków centralnych–po
2/3
wcześniejszych znaczącychpodwyżkach stóp procentowych –w ostatnim okresie
utrzymywała stopy procentowe na niezmienionym poziomie.
W Polsce wzrost PKB w III kw. 2022 r.– zgodnie ze wstępnym szacunkiem GUS –obniżył
się do 3,6% r/r wobec 5,8% r/r w II kw. br. Spowolnienie wzrostu PKB wynikało z silnego
spadku dynamiki konsumpcji i inwestycji. W przeciwnym kierunku oddziaływał
natomiast wyższy wkład eksportu netto oraz przyrostu zapasów do wzrostu PKB. Dane
miesięczne–wtym o produkcji przemysłowej, budowlano-montażowej i sprzedaży
detalicznej w październikuoraz wskaźniki koniunkturyz listopada –sygnalizują dalsze
spowolnienie wzrostu gospodarczego, przy czym perspektywy koniunktury obarczone są
znaczną niepewnością. Mimo osłabienia wzrostu, nadal utrzymuje się dobra sytuacja na
rynku pracy, w tym naniskim poziomie kształtujesię stopa bezrobocia. Jednocześnie
jednak dane BAEL za III kw. br. wskazują na spadek liczby pracujących.
Inflacja CPI w Polsce –według szybkiego szacunku GUS– w listopadzie 2022 r. obniżyła
się do 17,4% r/r. Do spadku inflacji w ujęciu rok do roku względem października
przyczyniła sięniższa dynamika cen nośników energii i paliw. Inflacja nadal kształtuje się
na wysokim poziomie, co jest w znacznej mierze związane z przenoszeniemwysokich cen
surowców na ceny dóbr konsumpcyjnych. Wysokie ceny surowców znajdują
odzwierciedlenie we wzroście cen żywności i energii, a jednocześnie zwiększająkoszty
funkcjonowania przedsiębiorstw, co – w warunkach wciąż relatywnie wysokiego popytu
–skłaniało firmy do podnoszeniacen i przyczyniało się do zwiększenia inflacjibazowej.
Inflacja bazowa jest także podwyższana przez utrzymujące się efekty zaburzeń w
globalnych łańcuchach dostaw, pomimo ich stopniowego łagodzenia. W dalszym ciągu
ograniczająco na dynamikę cen konsumpcyjnych oddziaływała natomiast Tarcza
Antyinflacyjna.
Rada ocenia, że spodziewane osłabienie koniunktury w otoczeniu polskiej gospodarki
wraz z zacieśnieniem polityki pieniężnej przez główne banki centralne będzie wpływać
ograniczająco na globalną inflację i ceny surowców. Osłabienie koniunktury światowej
będzie takżedziałać w kierunku obniżania dynamiki wzrostu gospodarczegow Polsce.
W takich warunkach dotychczasowe istotne zacieśnienie polityki pieniężnej NBP będzie
sprzyjaćobniżaniu się inflacji w Polsce w kierunku celu inflacyjnego NBP. Jednocześnie
ze względu na skalę i trwałość odziaływania obecnych szoków, które pozostają poza
wpływem krajowejpolityki pieniężnej, w krótkim okresie inflacja pozostanie wysoka, a
powrót inflacji docelu inflacyjnego NBP będzie następował stopniowo.Szybszemu
3/3
obniżaniu inflacji sprzyjałoby umocnienie złotego, które w ocenie Rady byłoby spójne z
fundamentami polskiej gospodarki.
Dalsze decyzje Rady będą zależne od napływających informacjidotyczących perspektyw
inflacji i aktywności gospodarczej, w tym od wpływu agresji zbrojnej Rosji naUkrainę na
polską gospodarkę.
NBP będzie podejmował wszelkie niezbędne działania dla zapewnienia stabilności
makroekonomicznej i finansowej, w tym przede wszystkim dla ograniczenia ryzyka
utrwalenia się podwyższonej inflacji. NBP może stosować interwencje na rynku
walutowym, w szczególności w celu ograniczenia niezgodnych z kierunkiem
prowadzonej polityki pieniężnej wahań kursu złotego.
