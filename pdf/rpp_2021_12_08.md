1/3
Warszawa, 8 grudnia 2021 r.
Informacja po posiedzeniu Rady Polityki Pieniężnej
w dniu 8 grudnia 2021 r.
Rada podjęła decyzję o podwyższeniustopyreferencyjnej NBP o 0,50 pkt proc.,
tj. do poziomu 1,75%. Jednocześnie Rada ustaliła następujący poziom pozostałych stóp
procentowych NBP:
▪stopa lombardowa 2,25%;
▪stopa depozytowa 1,25%;
▪stopa redyskontowa weksli 1,80%;
▪stopa dyskontowa weksli 1,85%.
W gospodarce światowej trwaożywienie, choć negatywnie na koniunkturę oddziałują
ograniczenia podażowe na części rynków, wysokie ceny surowców, a w niektórych
gospodarkach, w tym w strefie euro, ponowne nasilenie się pandemii. Aktualne prognozy
wskazują, że w 2022 r. wzrost globalnego PKB pozostanie jednak relatywnie wysoki, choć
niższy niż w 2021 r. Pojawienie się nowego wariantu koronawirusa przyczyniło się do
wzrostu niepewności dotyczącej dalszego kształtowania się sytuacji epidemicznej i
gospodarczej na świecie, a przez to do pewnego pogorszenia nastrojów na rynkach
finansowych i wzrostu awersji do ryzyka.
Ceny surowców –w szczególności gazu ziemnego, ropy naftowej i węgla, a także części
surowców rolnych –są nadalznacznie wyższe niż rok wcześniej. Wraz z przedłużającymi
się zaburzeniamiw globalnych łańcuchach podaży i nadal wysokimi cenami transportu
międzynarodowego, a także wobec ożywienia popytu,przyczynia się to do wyraźnego
wzrostu inflacji na świecie, która w wielu krajach osiąga poziomy nienotowane od dekad.
Podwyższane są także prognozy inflacji na kolejnekwartały, co wskazuje na ryzyko
dłuższego niż wcześniej oceniano wpływu szoku pandemicznego na procesy inflacyjne.
Wobec takich uwarunkowań częśćbanków centralnych wycofuje akomodacjęmonetarną,
choć decyzje władz monetarnych nie są jednorodne i uwzględniają uwarunkowania
prowadzenia polityki pieniężnejw poszczególnych gospodarkach. Banki centralne w
EuropieŚrodkowo-Wschodniej podnoszą stopy procentowe. EBC, mimo najwyższej w
historii strefy euro inflacji, utrzymuje ujemne stopy procentowe oraz nadal skupuje
aktywa na dużą skalę. Rezerwa Federalna Stanów Zjednoczonych utrzymuje natomiast
2/3
stopy zbliżone do zera, sygnalizując jednocześnie możliwośćszybszego ograniczania
tempa skupu aktywów, co wraz ze wzrostem awersji do ryzyka powoduje presję na
aprecjację dolara na rynkach międzynarodowych.
W Polsce trwa ożywienie aktywności gospodarczejmimo kolejnej fali wzrostu
zachorowań. O bardzo dobrej koniunkturze świadczy wstępny szacunek PKB, zgodnie z
którymwzrost gospodarczy w III kw. br. wyniósł 5,3%, przy znaczącym przyspieszeniu
inwestycji. Dane o produkcjiprzemysłowej, sprzedażydetalicznej i produkcji budowlano-
montażowej za październik wskazują nasolidny wzrost aktywności gospodarczej także
w IV kw. Nadal poprawia się też sytuacja na rynku pracy, co znajduje odzwierciedlenie
w spadku bezrobocia i wyraźnym wzroście przeciętnych wynagrodzeń. W najbliższych
kwartałach oczekiwane jest utrzymywanie się korzystnejsytuacji gospodarczej, choć
czynnikiem niepewności jest wpływ pandemii na globalną i krajową koniunkturę, a także
oddziaływanie ograniczeńpodażowych oraz wysokich cen surowców energetycznych na
gospodarkę.
Inflacja w Polsce wedługszybkiego szacunku GUS wzrosła w listopadzie br. do 7,7% w
ujęciu rok do roku, a w ujęciu miesięcznym wyniosła 1,0%. Podwyższona inflacja wynika
w głównej mierze z oddziaływania czynników zewnętrznych i niezależnych od krajowej
polityki pieniężnej,w tym istotnie wyższych niż przed rokiem cen surowców
energetycznych i żywnościowych na rynkach światowych, wcześniejszychpodwyżek cen
energii elektrycznej i opłat za wywóz śmieci oraz rosnących cen towarów, którypodaż
jest ograniczana przezglobalne zaburzenia pandemiczne. Dodatnio na dynamikę cen
oddziałujetakże trwające ożywienie gospodarcze, w tym popyt stymulowany wzrostem
dochodów gospodarstw domowych.
Obserwowanyw bieżącym roku istotny wzrost światowych cen surowców, w tym
energetycznych i rolnych, rekordowy wzrost cen uprawnień do emisji dwutlenku węgla,
a także przedłużającesię globalne zaburzenia podażowe spowodowały silny wzrost
inflacji w Polsce, którautrzyma się na podwyższonym poziomie również w
nadchodzącym okresie. Ograniczająco na inflację będzie działała zapowiedziana przez
rząd  tzw. Tarcza Antyinflacyjna.
W dłuższej perspektywie nastąpi obniżenie inflacji, do czego przyczyni się oczekiwane
wygaśnięcie części globalnych szoków podbijających obecnie dynamikę cen, a także
podwyższeniestóp procentowych NBP. Jednocześnie jednak, wobeckontynuacji
ożywienia krajowej aktywności gospodarczej oraz oczekiwanego utrzymywania się
3/3
korzystnejsytuacji na rynku pracy, a także prawdopodobnie dłuższegooddziaływania
zewnętrznych szoków na dynamikę cen, utrzymuje się ryzyko kształtowania się inflacji
powyżej celu inflacyjnegoNBP w horyzoncie oddziaływania polityki pieniężnej. Aby
ograniczyć to ryzyko, a więc dążąc do obniżenia inflacji do celu NBP w średnim okresie,
Rada postanowiła ponownie podwyższyć stopy procentowe NBP.Podwyższenie stóp
procentowych NBP będzie także oddziaływać w kierunku ograniczenia oczekiwań
inflacyjnych.
Decyzje Rady w kolejnych miesiącach będą nadal nakierowane na obniżenie inflacji do
poziomu zgodnego z celem inflacyjnym NBP w średnim okresie, przy uwzględnieniu
kształtowania się sytuacji koniunkturalnej, tak aby zapewnić średniookresową stabilność
cen, a jednocześnie wspierać zrównoważony wzrost gospodarczypo globalnym szoku
pandemicznym. Ocena Rady dotycząca skali łącznego zacieśnienia monetarnego
niezbędnego dla realizacji powyższych celów będzie uwzględniała napływające
informacje dotyczące perspektyw inflacji orazwzrostu gospodarczego, wtym perspektyw
sytuacji na rynku pracy.
NBP możenadal stosować interwencje na rynku walutowym oraz inne instrumenty
przewidziane w Założeniach polityki pieniężnej. Terminy oraz skala prowadzonych działań
będą uzależnione od warunków rynkowych.
