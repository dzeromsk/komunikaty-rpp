1/2
Warszawa, 2 października 2013 r.
Informacja po posiedzeniu Rady Polityki Pieniężnej
w dniach 1-2 października 2013 r.
Rada postanowiła utrzymać stopy procentowe NBP na niezmienionym poziomie:
stopa referencyjna 2,50% w skali rocznej;
stopa lombardowa 4,00% w skali rocznej;
stopa depozytowa 1,00% w skali rocznej;
stopa redyskonta weksli 2,75% w skali rocznej.
W III kw., pomimo pewnej poprawy, koniunktura w gospodarce światowej pozostała
umiarkowana. Poprawa wskaźników aktywności gospodarczejbyła widoczna w
największych gospodarkach rozwiniętych, w tym w Stanach Zjednoczonych i strefie
euro. Z kolei w największych gospodarkach wschodzących dynamika aktywności
kształtowała sięwciążna niskim –jak na te kraje –poziomie. Umiarkowany wzrost
aktywności gospodarczej na świecie sprzyjałutrzymaniu się niskiej inflacji w wielu
krajach.
Na rynkach finansowych nastąpiła pewna poprawa nastrojów, do czego częściowo
przyczyniło się odsunięcie w czasierozpoczęcia ograniczania łagodzenia ilościowego
przez Rezerwę Federalną. Wzrosły ceny niektórych aktywów finansowych i umocniły
się kursy walut rynków wschodzących, w tym kurs złotego.
W Polsce, dane dotyczące produkcji przemysłowej, produkcji budowlano-
montażowej oraz sprzedaży detalicznej w sierpniu wskazują na utrzymywanie się
relatywnie niskiego, choć wyższego niż w poprzednim kwartale,wzrostu
gospodarczego. Jednocześnie poprawiające się wskaźniki koniunktury sygnalizują
możliwość kontynuacji stopniowego ożywienia aktywności w kolejnych kwartałach.
W sierpniu br. obserwowano dalsze wyhamowanie spadku zatrudnienia w
przedsiębiorstwach (w ujęciu rocznym)oraz nieznaczne obniżenie stopy bezrobocia(po
wyeliminowaniu czynników sezonowych). Bezrobocie kształtuje się jednak nadal na
podwyższonym poziomie, co sprzyja utrzymaniu niskiej dynamikiwynagrodzeń.
Przyrost akcjikredytowej dla sektora prywatnego pozostaje ograniczony. W sierpniu
roczna dynamika kredytów dla przedsiębiorstw i gospodarstw domowych kształtowała
się wciąż na niskim poziomie. Widoczne jest jednak pewne ożywienie w segmencie
kredytów konsumpcyjnych.
Inflacja CPI w sierpniu utrzymała się na poziomie1,1% r/r, pozostając wyraźnie
poniżej celu inflacyjnegoNBP (2,5%). Towarzyszyło temu nieznaczne obniżenie
większości miar inflacji bazowej, natomiast inflacja po wyłączeniu cen żywności i energii
nie zmieniła się. Jednocześnie nadal obniżały się ceny produkcji sprzedanej przemysłu.
Kształtowanie się wskaźników inflacji potwierdza utrzymywanie się niskiej presji
2/2
popytowej i kosztowejw gospodarce. Towarzyszy temu niski poziom oczekiwań
inflacyjnych, mimo ich pewnego wzrostu we wrześniu.
W ocenie Rady, w najbliższych kwartałach prawdopodobna jest kontynuacja
stopniowej poprawy koniunktury, jednak presja inflacyjna pozostanie ograniczona.
Rada postanowiła utrzymać stopy procentowe NBP na niezmienionym poziomie.
Biorąc pod uwagę niską presję inflacyjną i umiarkowaną skalę oczekiwanego ożywienia
Rada ocenia, że stopy procentowe NBP powinny zostać utrzymane na niezmienionym
poziomie przynajmniej do końca br., co będzie wspierać powrót inflacji do celu w
średnim okresie.
