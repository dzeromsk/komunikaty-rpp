NarodowyBankPolski
RadaPolitykiPieniężnej
00-919Warszawa,ul.Świętokrzyska11/21,tel.(22)6532888,fax(22)6531328
www.nbp.pl/rpp
Warszawa, 3 października 2012 r.
INFORMACJA PO POSIEDZENIU RADY POLITYKI PIENIĘŻNEJ
w dniach 2-3 października2012 r.
Rada postanowiła utrzymać stopy procentowe NBP na niezmienionym poziomie:
stopa referencyjna 4,75% w skali rocznej;
stopa lombardowa 6,25% w skali rocznej;
stopa depozytowa 3,25% w skali rocznej;
stopa redyskonta weksli 5,00% w skali rocznej.
Dostępne informacje wskazują, żeaktywnośćgospodarcza na świecie wIII kw. br. utrzymuje
się na niskim poziomie. Recesji w strefie euro towarzyszyjedynie umiarkowany wzrost
aktywnościw Stanach Zjednoczonych. Jednocześnie wwielu krajach wschodzącychma
miejsce dalsze spowolnienie wzrostu gospodarczego. Uwzględniając niekorzystne
perspektywy wzrostu gospodarczego, we wrześniubanki centralne największych gospodarek
rozwiniętych dokonały dalszego złagodzenia polityki pieniężnej, głównie poprzez ogłoszenie
zwiększenia dotychczasowych lub rozpoczęcia nowych programówtzw. luzowania
ilościowego.
Zwiększenie ekspansji monetarnej przez główne banki centralneprzyczyniło się do pewnej
poprawy nastrojówna międzynarodowych rynkach finansowych, sprzyjając wzrostowi cen
niektórych aktywów finansowych. Jednocześnie wobec pogorszenia perspektyw wzrostu
gospodarczego na świecie zahamował wzrost cen surowców na rynkach światowych. Choć
niższe tempo wzrostu aktywności gospodarczej na świecie sprzyja obniżeniu się inflacji, to
wciąż relatywnie wysoki poziom cen surowców oddziałuje w kierunku utrzymania jej na
podwyższonym poziomie w wielu krajach.
Dane o aktywności gospodarczej w Polsce w lipcu i sierpniu, w tym wyhamowywanie
wzrostu produkcji przemysłowej, utrzymujący się spadek produkcji budowlano-montażowej
oraz dalsze obniżenie dynamiki sprzedaży detalicznej,sygnalizująkontynuację osłabienia
koniunktury w III kw. Także dane z rynku pracy, w tym spadek zatrudnienia i niski wzrost
płac w sektorze przedsiębiorstw oraz stopniowo rosnąca stopa bezrobocia, sygnalizują
możliwe osłabienie popytu ze stronysektora prywatnego. Wskazuje na to również
pogorszenie się większości wskaźników koniunktury.
Spowolnieniu gospodarczemu towarzyszy stopniowe osłabianie się dynamiki akcji
kredytowej dla gospodarstw domowych, w tym dalszy spadek wartości kredytów
konsumpcyjnych, oraz utrzymanie umiarkowanego wzrostu kredytów dla przedsiębiorstw.
W sierpniu inflacja CPI ponownie się obniżyła (do 3,8%), pozostającjednak powyżej celu
inflacyjnego NBP (2,5%). Równocześnie obniżyła się inflacja bazowa po wyłączeniu cen
2
żywności i energii. Nastąpiłtakże pewien spadek oczekiwańinflacyjnych gospodarstw
domowych i przedsiębiorstw.
W ocenie Rady, w najbliższych kwartałach inflacja będzie się stopniowo obniżać, czemu
sprzyjać będzie wygasanie statystycznych efektów bazy w warunkach obniżającej się
dynamiki popytu w gospodarce, jednak do końca bieżącego roku pozostanie ona powyżej celu
inflacyjnego 2,5%. W średnim okresie spowolnienie wzrostu gospodarczego będzie sprzyjało
powrotowi inflacji do celu, choć ryzykiem dla obniżenia inflacji pozostająwysokie ceny
surowców na rynkach światowych.
Rada postanowiła utrzymać stopy procentowe NBP na niezmienionym poziomie.
Jeśli napływające informacje, w tym listopadowa projekcja NBP, będą potwierdzały trwałość
osłabienia koniunktury gospodarczej, a ryzyko nasilenia się presji inflacyjnej będzie
ograniczone, Rada dokona złagodzenia polityki pieniężnej.
