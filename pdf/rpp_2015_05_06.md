1/2
Warszawa, 6 maja 2015 r.
Informacja po posiedzeniu Rady Polityki Pieniężnej
w dniach 5-6 maja 2015 r.
Rada postanowiła utrzymać stopy procentowe NBP na niezmienionym poziomie:
stopa referencyjna 1,50% w skali rocznej;
stopa lombardowa 2,50% w skali rocznej;
stopa depozytowa 0,50% w skali rocznej;
stopa redyskonta weksli 1,75% w skali rocznej.
Wzrost aktywności gospodarczej na świecie pozostaje umiarkowany, przy czym w
2015 r. oczekiwane jest jego nieznaczne przyspieszenie. W strefie euro utrzymuje się
relatywnie niska dynamika aktywności,ale napływające informacje sygnalizują
stopniową poprawękoniunktury. W Stanach Zjednoczonych –mimo osłabienia
dynamiki PKB w I kwartale –oczekiwana jest kontynuacja ożywienia gospodarczego.
Z kolei u wschodnich partnerówhandlowychPolski, tj. w Rosji i na Ukrainie
perspektywy gospodarcze pozostają niekorzystne.
Po silnym i długotrwałym spadku, ceny ropy na rynkach światowych nieznacznie
wzrosływ ostatnimokresie. Przyczyniłosię to do osłabieniatendencji dezinflacyjnych
w wielu krajach. Dynamika cen na świecie pozostaje jednak bardzoniska, a w wielu
gospodarkach europejskich –ujemna. W tych warunkach głównebanki centralne
utrzymująstopy procentowe w pobliżu zera, a EBC kontynuuje program skupu
aktywów, co sprzyja wzrostowi cen aktywów finansowych w wielu krajach
europejskich.
W Polsce utrzymuje się stabilny wzrost aktywności gospodarczej, a dynamika PKB w
I kw. ukształtowała się prawdopodobnie na nieco wyższym poziomie niż w IV kw. ub.r.
Głównym źródłem wzrostu aktywności gospodarczej pozostaje wzrost popytu
krajowego, postępujący w warunkach poprawy sytuacji na rynku pracy, dobrej sytuacji
finansowej przedsiębiorstworaz stabilnego wzrostu akcji kredytowej. Z kolei
ograniczająco na aktywność gospodarczą w Polsce oddziałuje nadal niski, choć
przyspieszający wzrost popytu ze strony głównych partnerów handlowych.
Ze względu na umiarkowanetempo wzrostu popytu i wciąż ujemną lukę popytową,
w gospodarce nie ma presji popytowej. Równocześnie niskie ceny surowców
i umiarkowana dynamika płac nominalnych przyczyniają się do utrzymania braku presji
kosztowej. W rezultacie roczna dynamika cen konsumpcyjnych i cen produkcji
sprzedanej pozostaje ujemna, a oczekiwania inflacyjne są bardzo niskie.
W ocenie Rady w najbliższych kwartałach roczna dynamika cen będzie nadal
ujemna, przede wszystkim ze względu na wcześniejsze silne spadki cen na rynkach
2/2
surowców. Jednocześnie oczekiwane stopniowe przyspieszenie wzrostu gospodarczego,
następujące w warunkach poprawy koniunktury w strefie euro i dobrej sytuacji na
krajowym rynku pracy, ogranicza ryzyko utrzymaniasię inflacji poniżej celu w średnim
okresie. W związku z tym Radapostanowiła utrzymać stopy procentowe NBP na
niezmienionym poziomie.
