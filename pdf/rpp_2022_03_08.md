1/3
Warszawa, 8 marca 2022 r.
Informacja po posiedzeniu Rady Polityki Pieniężnej
w dniu 8 marca 2022r.
Rada podjęła decyzję o podwyższeniustopy referencyjnejNBP o 0,75 pkt proc., tj. do
poziomu 3,50%. Jednocześnie Rada ustaliła następujący poziom pozostałych stóp
procentowych NBP:
▪stopa lombardowa 4,00%;
▪stopa depozytowa 3,00%;
▪stopa redyskontowa weksli 3,55%;
▪stopa dyskontowa weksli 3,60%.
Po silnym wzroście gospodarkiświatowej w 2021 r., na przełomie rokunastąpiło pewne
spowolnienie dynamiki aktywności w niektórych krajach. Jednocześnie wraz z poprawą
sytuacji pandemicznej w Stanach Zjednoczonych i strefie euro w ostatnim okresie
poprawiały się wskaźniki koniunktury w tych gospodarkach.
Po rozpoczęciu agresji zbrojnej Rosji przeciw Ukrainiewyraźnie wzrosła niepewność
dotycząca dalszego kształtowania się sytuacji makroekonomicznej na świecie, w tym
w Europie. Znalazło to odzwierciedlenie w istotnym pogorszeniu nastrojów na rynkach
finansowych oraz deprecjacji części walut. Ponownie wzrosły ceny gazu ziemnego, ropy
naftowej i węgla, oraz części surowców rolnych. Jednocześnie przedłużają się zaburzenia
w globalnych łańcuchach podaży,a ceny transportu międzynarodowego są nadal
podwyższone. Przyczyni się to najprawdopodobniej do dalszego wzrostu inflacji na
świecie, która w wielu krajach osiągała wysokie poziomy jeszcze przed rosyjską agresją
zbrojną na Ukrainę.
W warunkach wyraźnego wzrostu inflacji wiele banków centralnych wycofuje
akomodacjęmonetarną. Banki centralne w EuropieŚrodkowo-Wschodniej podnoszą
stopy procentowe. EBC utrzymuje ujemne stopy procentowe, jednak zmniejsza skalę
skupu aktywów. Rezerwa Federalna Stanów Zjednoczonych sygnalizuje zakończenie
skupu aktywóww marcu i rozpoczęcie podwyższania stóp procentowych.
Dostępne dane wskazują, że w Polsce utrzymuje się korzystna koniunktura gospodarcza.
Wzrost PKB w IV kw. 2021 r. wyniósł według wstępnego szacunku GUS 7,3%. Dane o
2/3
sprzedaży detalicznej oraz produkcji przemysłowej i budowlano-montażowej w styczniu
świadczą o utrzymaniu się korzystnej koniunktury także na początku 2022 r. Jednocześnie
nadal rośnie zatrudnienie, czemu towarzyszy wyraźny wzrost wynagrodzeń. Agresja
zbrojna Rosji przeciw Ukrainiei związane z nią sankcje gospodarcze stanowią istotny
czynnik niepewności dla kształtowania się przyszłej aktywności gospodarczej na świecie
i w Polsce. Niemniej jednak, m.in. ze względu na niewielki udział eksportu do Rosji
i Ukrainy w polskiej sprzedaży zagranicznej, można oczekiwaćutrzymywania się
korzystnej krajowej koniunktury w kolejnych kwartałach.
Inflacja w Polsce –według wstępnych danych GUS–wzrosła w styczniu 2022 r. do 9,2%.
W kierunkuistotnie podwyższonej inflacji oddziałuje przede wszystkim znaczący wzrost
cen surowców energetycznych i rolnych oraz regulowanych taryf na energię elektryczną,
gaz ziemny i energię cieplną. Jednocześnie dodatnionaceny wpływa takżetrwające
ożywienie gospodarcze, w tym wzrost popytu stymulowany wzrostem dochodów
gospodarstw domowych. Inflację ogranicza natomiast obniżenie części stawek
podatkowych w ramach tzw. Tarczy Antyinflacyjnej. W 2022 r. inflacja pozostanie jednak
istotnie podwyższona, do czego –oprócz czynników dotychczas podwyższających
dynamikę cen –przyczynią się ekonomiczne skutki rosyjskiej inwazji na Ukrainę.
W kolejnych latach, wraz z wygasaniem wpływu szoków obecnie podbijających ceny,
inflacja będzie się obniżała.Obniżaniu inflacji powinno sprzyjać umocnienie złotego,gdyż
w ocenie Rady obserwowana w ostatnim okresie rynkowa presja na osłabienie złotego nie
ma uzasadnienia w fundamentach gospodarczych Polski.
Rada zapoznała się z wynikami marcowej projekcji inflacji i PKB z modelu NECMOD.
Zgodnie z projekcją –przygotowaną przy założeniu niezmienionych stóp procentowych
NBP oraz uwzględniającą dane dostępne do 7 marca 2022 r. –roczna dynamika cen
znajdzie się z 50-procentowym prawdopodobieństwem w przedziale 9,3-12,2% w 2022 r.
(wobec 5,1–6,5% w projekcji z listopada 2021 r.), 7,0-11,0% w 2023 r. (wobec 2,7–4,6%) oraz
2,8-5,7% w 2024 r. Z kolei roczne tempo wzrostu PKB według projekcji znajdzie się z 50-
procentowym prawdopodobieństwem w przedziale 3,4-5,3% w 2022 r. (wobec 3,8–5,9%
w projekcji z listopada 2021 r.), 1,9-4,1% w 2023 r. (wobec 3,8–6,1%) oraz 1,4-4,0% w 2024 r.
Rada oceniła, żeutrzymuje się ryzyko kształtowania się inflacji powyżej celu inflacyjnego
NBP w horyzoncie oddziaływania polityki pieniężnej.Aby ograniczyć to ryzyko, a więc
dążąc do obniżenia inflacji do celu NBP w średnim okresie, Rada postanowiła ponownie
podwyższyć stopy procentowe NBP. Podwyższenie stóp procentowych NBP będzietakże
oddziaływać w kierunku ograniczenia oczekiwań inflacyjnych.
3/3
Dalsze decyzje Rady będą zależne od napływających informacjidotyczących perspektyw
inflacji i aktywności gospodarczej, w tym od wpływu agresji zbrojnej Rosji przeciw
Ukrainiena polską gospodarkę.
NBP będzie podejmował wszelkie niezbędne działania w celu zapewnienia stabilności
makroekonomicznej i finansowej, w tym przede wszystkim w celu ograniczenia ryzyka
utrwalenia się podwyższonej inflacji. NBP może stosować interwencje na rynku
walutowym, w szczególności w celu ograniczenia niezgodnychz kierunkiem
prowadzonej polityki pieniężnej wahań kursu złotego.
Rada przyjęła Raport o inflacji – marzec 2022.
