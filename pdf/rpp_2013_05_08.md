NarodowyBankPolski
RadaPolitykiPieniężnej
00-919Warszawa,ul.Świętokrzyska11/21,tel.(22)6532888,fax(22)6531328
www.nbp.pl/rpp
Warszawa, 8 maja 2013 r.
INFORMACJA PO POSIEDZENIU RADY POLITYKI PIENIĘŻNEJ
w dniach 7-8 maja 2013 r.
Rada postanowiła obniżyć stopy procentowe NBP o 0,25 pkt proc. do poziomu:
stopa referencyjna 3,00% w skali rocznej;
stopa lombardowa 4,50% w skali rocznej;
stopa depozytowa 1,50% w skali rocznej;
stopa redyskonta weksli 3,25% w skali rocznej.
Koniunktura w gospodarce światowejkształtuje się na niskim poziomie. Choć w I kw. wzrost
gospodarczy w Stanach Zjednoczonych przyspieszył, to w marcu widoczne było pewne
pogorszenie nastrojówkonsumentów i przedsiębiorstw. W strefie euro utrzymała się
prawdopodobnie recesja, a w Niemczech –pomimo oczekiwanego dodatniego tempa wzrostu
–pogorszyły się nastroje podmiotów gospodarczych. Jednocześnieobniżyła się dynamika
wzrostu gospodarczego w Chinach.
Niska dynamikaaktywności gospodarczej na świecie sprzyjaobniżaniu się inflacji w wielu
krajach. W tym samym kierunku oddziałuje także obserwowany w ostatnim okresie spadek
cen surowców na rynkach światowych.
W Polsce, napływające informacje potwierdzają utrzymywanie się niskiego wzrostu
gospodarczego. W IV kw. wzrost PKB był niższyniż wskazywały wcześniejsze szacunki.
Dane dotyczące produkcjiprzemysłowej oraz budowlano-montażowej, a także sprzedaży
detalicznej w pierwszych miesiącach br. wskazują, że także w I kw. dynamika aktywności
gospodarczej pozostała niska. O obniżonej aktywności gospodarczej świadczą również niskie
poziomy wskaźników koniunktury.
W I kw. nastąpił spadekzatrudnienia w przedsiębiorstwach oraz wzrost stopy bezrobocia (po
wyeliminowaniu czynników sezonowych). W dalszym ciągu obniża się dynamika
wynagrodzeń. Jednocześnie zmniejszyła siędynamika akcji kredytowej, zarówno dla
przedsiębiorstw, jak i gospodarstw domowych.
W marcu inflacja CPI ponownie się obniżyła i wyniosła 1,0% r/r, pozostając wyraźnie poniżej
celu inflacyjnego NBP (2,5%). Do obniżenia inflacji przyczynił się głównie spadek dynamiki
cen żywności.Obniżyły sięrównież miary inflacji bazowejoraz dynamika cen produkcji, co
potwierdza niską presjępopytowąi kosztową w gospodarce. Nastąpił także dalszy spadek
oczekiwań inflacyjnych gospodarstw domowych.
W ocenie Rady, napływające dane wskazują na utrzymywanie się niskiego wzrostu
gospodarczego w Polsce oraz silniejszyod oczekiwanego w marcowej projekcji spadek
inflacji. Jednocześnie wzrosła niepewność dotycząca tempa i momentu oczekiwanego
ożywienia gospodarczego w strefie euro, co może negatywnie wpływaćna aktywność
2
gospodarczą w Polsce. W związku ztym zwiększyło się ryzyko utrzymania się inflacji
wyraźnie poniżej celu w średnim okresie.
Biorąc to pod uwagęRada postanowiła obniżyćstopy procentowe NBP. Decyzje Rady w
kolejnych miesiącach będą uzależnione od oceny napływających danych z punktu widzenia
prawdopodobieństwa utrzymania się inflacji w średnim okresie wyraźnie poniżej celu NBP.
