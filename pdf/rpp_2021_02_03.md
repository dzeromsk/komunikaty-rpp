Warszawa, 3 lutego 2021 r.
Informacja po posiedzeniu Rady Polityki Pieniężnej
w dniu 3 lutego 2021r.
Rada podjęła decyzję o utrzymaniustóp procentowych NBP na niezmienionym
poziomie:
•stopa referencyjna 0,10%;
•stopa lombardowa 0,50%;
•stopa depozytowa 0,00%;
•stopa redyskontowa weksli 0,11%;
•stopa dyskontowa weksli 0,12%.
NBP będzie nadal prowadził operacje zakupu skarbowych papierów wartościowych
oraz dłużnych papierów wartościowych gwarantowanych przez Skarb Państwa na
rynku wtórnym wramach strukturalnychoperacji otwartegorynku. Terminy oraz skala
prowadzonych działań będą uzależnione od warunków rynkowych. NBP będzie także
nadal oferował kredyt wekslowy przeznaczony na refinansowanie kredytów
udzielanych przedsiębiorcom przez banki.
Wraz ze wzrostem liczby zakażeń COVID-19 oraz ponownym zaostrzeniem restrykcji
epidemicznych w IV kw. 2020 r. osłabłoożywienieglobalnej koniunktury. Według
wstępnych danych w strefie euro nastąpił spadek PKB w tym okresie. W styczniu br. –
wobec ryzyka kolejnej fali zachorowań –częśćkrajów europejskich przedłużyła lub
zaostrzyła istniejące restrykcje epidemiczne. W efekcie, w sektorze usług trwa
dekoniunktura, przy nadal relatywnie lepszej sytuacjiw przemyśle. Inflacja w gospodarce
światowej pozostajeniska. Główne banki centralne utrzymują niskie stopy procentowe
oraz prowadzą skup aktywów.
Wzrost obaw o brakmożliwości szybkiego zahamowania pandemii mimo rozpoczęcia
procesu szczepieńoddziaływał negatywnie na nastroje na międzynarodowychrynkach
finansowych w ostatnim okresie. Równocześnie oczekiwania co do dodatkowej stymulacji
fiskalnej w Stanach Zjednoczonych wspierały wyceny na rynkach finansowych. Od
początku rokuwzrosły ceny częścisurowców narynkach światowych, w tym ropy
naftowej.
W Polsce, wzrost liczby zakażeń COVID-19 oraz zaostrzenie restrykcji epidemicznych
jakie nastąpiły w IV kw. ub. r. oddziaływały negatywnie na aktywnośćgospodarcząw
tym okresie, w szczególności w części sektora usług. W grudniu nastąpił wzrost dynamiki
produkcji budowano-montażowej oraz przemysłowej, w tym w sektorach eksportowych.
Aktualne szacunki, uwzględniające wstępny szacunek PKB w 2020 r.,wskazują, że w IV
kw. nastąpił ponowny spadek PKB, choć skala obniżenia aktywności gospodarczej była
istotnie mniejsza niż w II kw. Do obniżenia aktywności przyczyniło się w szczególności
obniżenie konsumpcji oraz niższe niż rok wcześniej inwestycje. Dane z rynku pracy za
grudzieńwskazują nanadal niższy niż rok wcześniej poziom przeciętnego zatrudnienia
w sektorze przedsiębiorstw, przy wzroście rocznej dynamiki przeciętnych wynagrodzeń
w tym sektorze. Jednocześnie inflacja na koniec 2020 r. obniżyła się do 2,4% r/r.
Można oczekiwać, żepo spadku PKB w 2020 r., w bieżącymroku nastąpi wzrost
aktywności gospodarczej, przy czym skala ożywienia będzie zależała przede wszystkim
od sytuacji epidemicznej i związanych z nią restrykcji. Dalszy przebieg pandemii oraz jej
wpływ na sytuację gospodarczą w kraju i za granicą pozostaje głównym źródłem
niepewności co do kształtowania się krajowej koniunktury.
Pozytywnie na koniunkturę będą oddziaływać działania zestrony polityki
gospodarczej, w tym poluzowanie polityki pieniężnej NBP. Wzrost aktywności może być
natomiast ograniczany przez podwyższoną niepewność oraz słabsze niż przed pandemią
nastroje podmiotów gospodarczych, które będą skutkować istotnym obniżeniem
dynamiki inwestycji. Tempo ożywienia gospodarczegomoże być także ograniczane przez
brak wyraźnego i trwalszego dostosowania kursu złotegodo globalnego wstrząsu
wywołanego pandemią oraz poluzowania polityki pieniężnej NBP.
NBP będzie nadal prowadził operacje zakupu skarbowych papierów wartościowych i
dłużnych papierów wartościowych gwarantowanych przez Skarb Państwa na rynku
wtórnym w ramach strukturalnych operacji otwartego rynku. Celem tych operacji jest
zmiana długoterminowej struktury płynnościw sektorze bankowym, zapewnienie
płynności rynku wtórnego skupowanych papierów wartościowych oraz wzmocnienie
oddziaływania obniżenia stóp procentowych NBP na gospodarkę, tj. wzmocnienie
mechanizmu transmisji monetarnej. W celu wzmocnienia oddziaływania poluzowania
polityki pieniężnej na gospodarkę NBP może także stosować interwencje na rynku
walutowym. Terminy oraz skala prowadzonych działań będą uzależnione od warunków
rynkowych. NBP będzie także nadal oferował kredyt wekslowy przeznaczony na
refinansowanie kredytów udzielanych przedsiębiorcom przez banki.
Polityka pieniężna NBP łagodzi negatywne skutki pandemii, wspiera aktywność
gospodarczą oraz stabilizuje inflację na poziomiezgodnym ze średniookresowym celem
inflacyjnym NBP. Poprzez pozytywny wpływ na sytuację finansową kredytobiorców
oddziałuje także w kierunku wzmocnienia stabilności systemu finansowego.
