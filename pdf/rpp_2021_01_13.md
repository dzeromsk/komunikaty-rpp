Warszawa, 13 stycznia 2021 r.
Informacja po posiedzeniu Rady Polityki Pieniężnej
w dniu 13 stycznia2021 r.
Rada podjęła decyzję o utrzymaniustóp procentowych NBP na niezmienionym
poziomie:
•stopa referencyjna 0,10%;
•stopa lombardowa 0,50%;
•stopa depozytowa 0,00%;
•stopa redyskontowa weksli 0,11%;
•stopa dyskontowa weksli 0,12%.
NBP będzie nadal prowadził operacje zakupu skarbowych papierów wartościowych
oraz dłużnych papierówwartościowych gwarantowanych przez SkarbPaństwa na
rynku wtórnym w ramach strukturalnych operacji otwartegorynku. Terminy oraz skala
prowadzonych działań będą uzależnione od warunków rynkowych. NBP będzie także
nadal oferował kredytwekslowy przeznaczony na refinansowanie kredytów
udzielanych przedsiębiorcom przez banki.
Dane z gospodarki światowej wskazują, że wraz ze wzrostem liczby zakażeń COVID-
19 oraz ponownymzaostrzeniem restrykcji epidemicznych w IV kw. 2020 r. wyhamowało
ożywienieglobalnej koniunktury. Pogorszeniu uległa przede wszystkim sytuacja w
sektorze usług, przy dalszym wzroście aktywności w przemyśle. Jednocześnie inflacja w
gospodarce światowej utrzymuje się na niskim poziomie. W strefie euro prognozy
wskazują na spadek PKB w IV kw.2020 r. Banki centralne głównych gospodarek
utrzymują niskie stopy procentowe orazprowadzą skup aktywów.
W ostatnich miesiącach –pod wpływem oczekiwań dotyczących pozytywnego
wpływu szczepień na dalszy przebieg pandemii –nastąpiła pewna poprawa nastrojów na
międzynarodowych rynkach finansowych, przyczyniając się do wzrostu cen części
aktywów finansowych. Jednocześnie wzrosły ceny częścisurowcówna rynkach
światowych, w tym ropy naftowej.
W Polsce wzrost liczby zakażeń COVID-19 oraz zaostrzenie restrykcji epidemicznych
w IV kw. oddziaływały negatywnie na aktywnośćgospodarczą, w szczególności wczęści
sektora usług. W październikui listopadzie nastąpił spadek sprzedaży detalicznej.
Utrzymujący się wzrost produkcji przemysłowej sugeruje, że sytuacja w tym sektorze jest
relatywnie korzystna. Aktualne prognozy wskazują, żeroczna dynamika PKB w IV
kwartale była nadal ujemna i prawdopodobnie niższa niż w poprzednim kwartale.
Dane z rynku pracy za listopad wskazują na stabilizacjęprzeciętnego zatrudnienia oraz
rocznej dynamiki przeciętnych wynagrodzeń w sektorze przedsiębiorstw. Jednocześnie
inflacja w grudniu ub. r. –według szybkiego szacunku GUS –obniżyła się do 2,3% r/r (z
3,0% r/r w listopadzie).
Można oczekiwać,że po spadku PKB w 2020 r., w bieżącym roku nastąpi ożywienie
aktywności gospodarczej, przy czym skala ożywienia będzie zależała przede wszystkim
od sytuacji epidemicznej i związanych z nią restrykcji. Dalszy przebieg pandemii oraz jej
wpływ na sytuację gospodarczą w kraju i za granicąpozostaje głównym źródłem
niepewności dotyczącej kształtowania się krajowej koniunktury.
Pozytywnie na koniunkturę będą oddziaływać działania ze strony polityki
gospodarczej, w tym poluzowanie polityki pieniężnej NBP. Wzrostaktywności może być
natomiast ograniczany przez podwyższoną niepewność oraz słabsze niż przed pandemią
nastroje podmiotów gospodarczych, które będą skutkować istotnym obniżeniem
dynamiki inwestycji. Tempo ożywienia gospodarczego może być także ograniczaneprzez
brak wyraźnego i trwalszego dostosowania kursu złotego do globalnego wstrząsu
wywołanego pandemią oraz poluzowania polityki pieniężnej NBP.
NBP będzie nadal prowadził operacje zakupu skarbowych papierów wartościowych i
dłużnych papierów wartościowych gwarantowanych przez Skarb Państwa na rynku
wtórnym w ramach strukturalnych operacji otwartego rynku. Celem tych operacji jest
zmiana długoterminowej struktury płynności w sektorze bankowym, zapewnienie
płynności rynku wtórnegoskupowanych papierów wartościowych oraz wzmocnienie
oddziaływania obniżenia stóp procentowychNBP na gospodarkę, tj. wzmocnienie
mechanizmu transmisji monetarnej. W celu wzmocnienia oddziaływania poluzowania
polityki pieniężnej na gospodarkę NBP może także stosować interwencje na rynku
walutowym. Terminy oraz skala prowadzonych działań będą uzależnione od warunków
rynkowych. NBP będzie także nadal oferował kredyt wekslowy przeznaczony na
refinansowanie kredytów udzielanych przedsiębiorcom przez banki.
Polityka pieniężna NBP łagodzi negatywne skutki pandemii, wspiera aktywność
gospodarczą oraz stabilizuje inflację na poziomiezgodnym ze średniookresowym celem
inflacyjnym NBP. Poprzez pozytywny wpływ na sytuację finansową kredytobiorców
oddziałuje także wkierunku wzmocnienia stabilności systemu finansowego.
