1/2
Warszawa, 3 czerwca 2014 r.
Informacja po posiedzeniu Rady Polityki Pieniężnej
w dniach 2-3 czerwca 2014r.
Rada postanowiła utrzymać stopy procentowe NBP na niezmienionym poziomie:
stopa referencyjna 2,50% w skali rocznej;
stopa lombardowa 4,00% w skali rocznej;
stopa depozytowa 1,00% w skali rocznej;
stopa redyskonta weksli 2,75% w skali rocznej.
Wzrost aktywności gospodarczej na świecie pozostaje umiarkowany, przy czym
sytuacja gospodarcza w poszczególnych krajach jest zróżnicowana. W Stanach
Zjednoczonych –po spadkuPKB na początku br. –wskaźniki aktywności w ostatnich
miesiącach poprawiły się. W strefie euro kontynuowanejest słabe ożywienieze
wzrostem PKB w I kw. niższym od oczekiwań. Główne banki centralne nadal prowadzą
ekspansywną politykę pieniężną, a Europejski Bank Centralny sygnalizuje możliwość
dalszego poluzowania polityki monetarnej w najbliższym czasie.
W największych gospodarkach wschodzącychdynamika aktywności gospodarczej
pozostaje niska jak na te kraje, a w Chinach i Rosji uległaosłabieniu. Umiarkowane
tempo wzrostu gospodarczego na świecie sprzyja utrzymywaniu się niskiej inflacji w
wielu krajach. W EuropieŚrodkowo-Wschodniej inflacja obniżyła się w ostatnich
miesiącach w pobliże zera.
W Polsce, w I kw. wzrost PKB przyspieszył do 3,4% r/r, a więc w tempie zbliżonym
do przewidywanego w marcowej projekcji. Do przyspieszenia wzrostu gospodarczego
przyczynił się wzrost dynamiki inwestycji oraz niewielkie przyspieszenie popytu
konsumpcyjnego. W kwietniu ustabilizował sięwzrost produkcjiprzemysłowej, a
dynamika produkcji budowlano-montażowej obniżyłasię. Jednocześnie wzrosła
dynamika sprzedaży detalicznej.Towarzyszył temuumiarkowany wzrost dynamiki
akcji kredytowej, zarówno dla przedsiębiorstw, jak i gospodarstw domowych.
Ożywienie gospodarczestopniowo przekłada się na sytuację na rynku pracy.
Według BAEL w I kw. 2014 r. wzrosładynamika liczby pracującychw gospodarce.
Sprzyjało to stopniowemu spadkowi bezrobocia, które pozostało jednak na
podwyższonym poziomie. Nadal podwyższone bezrobocie ogranicza presję płacową w
gospodarce.
W kwietniu inflacja CPI obniżyła się istotnie poniżej oczekiwań z marcowej projekcji
i wyniosła 0,3%, pozostając wyraźnie poniżej celu inflacyjnego NBP (2,5%). Obniżyły się
również wszystkie miary inflacji bazowej. Towarzyszyłtemu dalszy spadek cen
produkcji sprzedanej przemysłu oraz obniżenie się oczekiwań inflacyjnych.
2/2
W ocenie Rady, w najbliższych kwartałach prawdopodobna jest kontynuacja
stopniowej poprawy koniunktury, a presja inflacyjna pozostanie bardzo niska. Rada
postanowiła utrzymać stopy procentowe NBP na obecnym poziomie. Rada podtrzymuje
ocenę, że stopy procentowe NBP powinny pozostaćniezmienione do końca trzeciego
kwartału br. Pełniejsza ocena perspektyw polityki pieniężnej i ewentualnego
dostosowania poziomu stóp procentowych będzie możliwa po zapoznaniu się z
napływającymi informacjami, w tym lipcową projekcją NBP.
