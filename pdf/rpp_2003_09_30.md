4
I. Ocena sytuacji gospodarczej
W sierpniu br. utrzymywały się pozytywne sygnały nadchodzącego
ożywienia w koniunkturze międzynarodowej. Potwierdzały to rosnące
ceny na światowych rynkach akcji oraz poprawiające się wskaźniki
zaufania przedsiębiorstw. W USA wskaźnik ISM wzrósł już po raz
czwarty do poziomu 54,7 w sierpniu wobec 45,4 w kwietniu br.; w strefie
euro wskaźnik PMI wzrósł do poziomu 49,1 w sierpniu wobec 46,6 w
czerwcu br. Większy optymizm kół biznesu widoczny był we wszystkich
dużych gospodarkach strefy euro: we Francji, Niemczech i Wielkiej
Brytanii. O poprawiającym się klimacie inwestycyjnym w Niemczech
świadczy wzrastający już piąty miesiąc wskaźnik IFO, który osiągnął we
wrześniu poziom 91,9 wobec 90,8 w sierpniu br.
W sierpniu i wrześniu br. obniżały się rynkowe oczekiwania obniżki
stóp procentowych tak w USA, jak i strefie euro.
W sierpniu 2003 r. średnia cena baryłki ropy naftowej Brent
wyniosła 29,8 USD i była o blisko 1,5 USD wyższa niż w lipcu i o prawie
5 USD wyższa niż w kwietniu br. W pierwszej i trzeciej dekadzie sierpnia
br. ceny kształtowały się na poziomie powyżej 30 USD/b, a więc
najwyższym od początku wojny w Iraku. Na wzrost cen największy wpływ
miała sytuacja polityczna w Iraku oraz utrzymujący się niski poziom
zapasów w krajach rozwiniętych.
W pierwszej połowie września 2003 r. w wyniku zmniejszenia
popytu na benzynę oraz odbudowie zapasów paliw destylowanych, w tym
oleju opałowego ceny ropy wyraźnie spadły.Średnia cena w tym okresie
wyniosła 27,5 USD/b. Dodatkowo obniżaniu cen sprzyjały wiadomości z
Iraku. Szacuje się, że w I połowie września br. produkcja ropy w tym kraju
zwiększyła się do 1,5 mln b/d, tak więc realny wydaje się powrót produkcji
do poziomu sprzed wojny na początku przyszłego roku.
Wg szacunków GUS tempo wzrostu PKB wyniosło w II kwartale
2003 r. 3,8%. Był to wzrost wyższy niż oczekiwano.
W sierpniu br. w porównaniu z analogicznym okresem ub.r.
produkcja przemysłu ogółem była większa o 5,8%. Poziom produkcji był
wyższy niż przed rokiem w przetwórstwie (o 7,1%) oraz w wytwarzaniu i
zaopatrywaniu w energię elektryczną, gaz i wodę (o 1,6%), a niższy w
górnictwie i kopalnictwie (o 8,4%).
Na niższe niż w dwóch poprzednich miesiącach tempo wzrostu
produkcji wpływ wywarł krótszy niż w sierpniu ub.r. o jeden dzień
roboczy czas pracy w sierpniu br. (po uwzględnieniu wpływu czynników o
charakterze sezonowym tempo wzrostu produkcji przemysłu ogółem
wyniosło 8,8%, a przemysłu przetwórczego 10,0%). Na pogorszenie
dynamiki produkcji zaczyna również oddziaływać tzw. efekt bazy
statystycznej (w kolejnych miesiącach wskaźniki dynamiki liczone będą w
stosunku do coraz wyższego poziomu produkcji w ub.r.). Wzrost
produkcji w sierpniu, podobnie jak w poprzednich miesiącach, wciąż jest
Poprawa klimatu
inwestycyjnego w
USA i strefie euro
Wysokie ceny
ropy naftowej na
rynkach
światowych w
sierpniu – spadek
cen w I połowie
września
Wzrost produkcji
przemysłowej o
5,8%
5
przede wszystkim wynikiem dobrej sytuacji w działach o wysokim i
rosnącym udziale eksportu – m.in. w przemyśle pojazdów mechanicznych,
przyczep i naczep, mebli; wyrobów gumowych i z tworzyw sztucznych,
wyrobów z metali.
W przemyśle motoryzacyjnym od marca wzrost produkcji w
stosunku do analogicznego miesiąca ub.r. przekracza 21%, a w maju i
lipcu wyniósł odpowiednio 44,1% i 42,7%. Taka dynamika wynika z
wysokiego, ok. 50%-go wzrostu eksportu części i akcesorii
samochodowych i coraz wyższego wzrostu eksportu samochodów
osobowych. Wartość eksportu samochodów osobowych, która styczniu i
lutym była o 20% mniejsza niż w pierwszych dwóch miesiącach 2002 r., w
marcu br. przekroczyła poziom sprzed roku o 35,1%, a w maju br. była
prawie dwukrotnie większa niż w maju ub.r.
Po wzroście w lipcu br. (o 1,7% w stosunku do lipca ub.r.) w
sierpniu br. produkcja budownictwa ponownie była mniejsza niż przed
rokiem (o 3,0%). Niewątpliwie wpłynął na to krótszy czas pracy niż w
sierpniu ub.r. (po wyeliminowaniu wpływu sezonowości spadek podobnie
jak w lipcu br. wyniósł 2,2%), ale przede wszystkim świadczy to o nadal
niskim wzroście popytu inwestycyjnego. Obserwowany w poprzednich
miesiącach ponad dwukrotny wzrost produkcji w przedsiębiorstwach
zajmujących się przygotowaniem terenu pod budowę w sierpniu br.
obniżył się do 67%, utrzymał się ponad 50% wzrost produkcji
przedsiębiorstw wykonujących roboty budowlane wykończeniowe.
Badania koniunktury przeprowadzone przez GUS wskazują, że
wrzesień jest kolejnym miesiącem utrzymywania się dobrej koniunktury w
przetwórstwie przemysłowym i utrzymywania się wciąż dobrej, choć w
ocenie respondentów gorszej niż w poprzednim miesiącu, koniunktury w
budownictwie. Nadal negatywnie oceniany jest ogólny klimat koniunktury
w handlu detalicznym – bez symptomów poprawy.
W przetwórstwie przemysłowym, mimo niewielkiego obniżenia
nastrojów respondentów, wskaźnik ogólnego klimatu koniunktury jest
jednym z najwyższych notowanych we wrześniu od początku
prowadzonych przez GUS badań.
II. Sytuacja w sektorze finansów publicznych
Po 8 miesiącach br. dochody budżetu państwa były wyższe
nominalnie o 4,7% od dochodów w analogicznym okresie ub. r. Stopień
wykonania planu z ustawy budżetowej wyniósł po sierpniu br. jedynie
61,8%, to jest mniej niż w latach ubiegłych. Wskazuje to, że dochody
budżetu państwa w br. będą zrealizowane poniżej planowanej wielkości.
Dochody sierpniowe, okazały się niższe od dochodów sprzed roku o 3%,
na co wpływ miały niskie wpływy z CIT oraz dochodów niepodatkowych.
Niewielki wzrost zanotowały wpływy z podatków pośrednich oraz wpływy
z PIT. W konsekwencji, mimo wydatków niższych od ubiegłorocznych,
deficyt budżetu państwa był wyższy o 15,0% w porównaniu z sierpniem
2002 r.
Wydatki budżetowe, po ośmiu miesiącach 2003 r. wyniosły 126,1
ldłlił56%tkddtkóli
Najwyższe
wzrosty w
działach
produkujących na
eksport
Wysoki wzrost
produkcji i
sprzedaży na
eksport w
przemyśle
motoryzacyjnym
Pozytywne oceny
koniunktury w
przemyśle
przetwórczym i
budownictwie
6
mld zł, czyli wzrosły o 5,6% w stosunku do wydatków w analogicznym
okresie ub. r. Stopień realizacji planu wydatków po sierpniu br. jest
porównywalny z poziomem notowanym w latach ubiegłych i wynosi
64,7%.
Deficyt budżetowy wyniósł po sierpniu ok. 29,61 mld zł, co oznacza,
że wykorzystano ok. 76,4% limitu rocznego, tj. więcej niż w latach
ubiegłych.
Niekorzystna sytuacja finansowa utrzymuje się nadal w Funduszu
Ubezpieczeń Społecznych. O trudnościach finansowych tego podmiotu
świadczą niższe niż planowane wpływy ze składek ubezpieczeniowych,
poziom zadłużenia bliski dopuszczalnego limitu oraz przekazywanie
jedynie części środków należnych OFE. W trudnej sytuacji znajduje się
także Narodowy Fundusz Zdrowia, w związku z niższymi niż oczekiwano
wpłatami ze składek zdrowotnych. Dodatkowym problemem NFZ są
wymagalne zobowiązania kas chorych oraz ewentualne odszkodowania dla
szpitali wynikające z „ustawy 203”.
Podsumowując, można ocenić, że niewykonanie planu dochodów
budżetu państwa skutkować będzie dostosowaniem wydatków do poziomu
zapewniającego realizację ustawowego deficytu oraz wzrostem deficytów
pozostałych jednostek sektora.
W ocenie NBP deficyt ekonomiczny sektora finansów publicznych
ukształtuje się w 2003 r. na poziomie 5,4% PKB
Przedstawiony projekt Ustawy budżetowej na rok 2004 zakłada
bardzo wysoki wzrost deficytu budżetowego: z 4,8% PKB w 2003 r. do
6,6% PKB w 2004 r., licząc z dotacją dla FUS na pokrycie ubytku składek
transferowanych do OFE. Oznacza to ekspansję fiskalną na dużą skalę,
pomimo przewidywanej w projekcie rządowym kontynuacji ożywienia
gospodarczego i powrotu na ścieżkę szybkiego wzrostu PKB. Skala tej
ekspansji jest wyższa niż wynikałoby to z konieczności sfinansowania
wydatków budżetowych związanych z członkostwem Polski w Unii
Europejskiej. W projekcie nie ma rozwiązań systemowych, które
ograniczałyby dynamikę wzrostu wydatków, w dalszym ciągu
zdecydowana ich większość ma charakter sztywny. W konsekwencji
gwałtownego wzrostu deficytu budżetu państwa i jego potrzeb
pożyczkowych w 2004 r. istnieje duże zagrożenie przekroczenia przez
dług publiczny drugiego progu ostrożnościowego - 55% PKB. Projekt
budżetu na 2004 r. zwiększa zagrożenie dla trwałego i zrównoważonego
wzrostu gospodarczego. Nastąpi zwiększenie ryzyka gospodarczego
przekładającego się na wzrost długoterminowych rynkowych stóp
procentowych oraz zwiększoną niepewność, co do kształtowania się kursu
walutowego.
III. Podaż pieni
ą
dza, kredyty, stopy procentowe, kurs
walutowy
Wg danych informacji przyspieszonej, w sierpniu br. podaż
pieniądza mierzona agregatem M3 zwiększyła się nominalnie o 0,7 mld zł
(0,2%). Uwzględniając różnice kursowe wartość podaży pieniądza M3 w
sierpniu nie uległa zmianie. Roczne tempo wzrostu M3 wyniosło 1,4%.
Deficyt sektora
finansów
publicznych w
2003 r. na
poziomie 5,4%
PKB
Wzrost ekspansji
fiskalnej w 2004 r.
Niewielki wzrost
podaży pieniądza
w sierpniu
7
Stan pieniądza gotówkowego w obiegu zwiększył się w sierpniu br. o
1,1 mld zł, co jest kontynuacją trendu obserwowanego w poprzednich
miesiącach. Roczne tempo wzrostu gotówki wyniosło 15,7%.
Depozyty ogółem wchodzące w skład M3 zmniejszyły się w sierpniu
o 0,4 mld zł (-0,2%). Po skorygowaniu wahań kursowych spadek wyniósł
1,2 mld zł. Niewielkiemu spadkowi (o 0,8 mld zł, -1,4%) uległy depozyty
przedsiębiorstw, na które wpływ kursu był nieznaczny, natomiast
nominalny spadek depozytów gospodarstw domowych o 0,1 mld zł (-
0,1%) po korekcie o wahania kursu był znacznie większy i wyniósł 0,7
mld zł. Roczne tempo wzrostu depozytów gospodarstw domowych
wyniosło w sierpniu -6,9%. Tendencja malejącego tempa wzrostu tej
kategorii jest obserwowana od marca 2002 r. Równocześnie obserwuje się
dalszy rozwój alternatywnych wobec depozytów bankowych form
oszczędzania. Wartość aktywów netto funduszy inwestycyjnych wzrosła w
lipcu br. o 1,9 mld zł, a w sierpniu o ok. 1,7 mld zł.
Należności ogółem zwiększyły się w sierpniu br. o 1,4 mld zł
(0,6%). Po wyeliminowaniu różnic kursowych ich wzrost wyniósł1,2 mld
zł. Największy udział we wzroście należności miał przyrost kredytów dla
gospodarstw domowych, który wyniósł1 mld zł. Roczne tempo wzrostu
kredytów dla gospodarstw domowych wyniosło w sierpniu br. 8,4%. W
okresie ostatnich dwunastu miesięcy niemal 90% przyrostu kredytów dla
osób prywatnych to kredyty mieszkaniowe. Kredyt dla przedsiębiorstw
przyrasta powoli – jego roczne tempo wzrostu wyniosło w sierpniu 1,8%.
W sierpniu br. kurs złotego w ujęciu nominalnym umocnił się wobec
euro, a osłabił wobec USD. Był to wynik zmiany kursów krzyżowych
USD/EUR; średniomiesięczna wartość euro wobec USD obniżyła się do
poziomu najniższego od czterech miesięcy, tj. 1,12\.
We wrześniu br. wzrosła zmienność kursu złotego. Złoty osłabiał się,
przy czym tendencja ta nasiliła się w drugiej połowie miesiąca.
Deprecjacja polskiej waluty była silniejsza wobec euro; kurs EUR/PLN
osiągał w I połowie września poziom ok. 4,41, a w II połowie miesiąca
4,52. Średnio we wrześniu br. kurs złotego osłabił się wobec euro o 2,3%.
Na osłabienie kursu złotego oddziaływała niepewność dot. perspektyw
finansów publicznych, a także widoczny był efekt ponownego umacniania
się kursu euro do dolara amerykańskiego na rynku światowym (kurs
EUR/USD umocnił się z poziomu 1,08 na początku września do 1,14 w
ostatnim tygodniu miesiąca).
Iv. Ceny, oczekiwania inflacyjne
W sierpniu br. roczny wskaźnik inflacji wyniósł 0,7% wobec 0,8% w
lipcu br. Na niską dynamikę cen towarów i usług konsumpcyjnych
wpłynęły spadki cen żywności i napojów bezalkoholowych (o 0,4%), cen
odzieży i obuwia (o 2,7%) oraz cen napojów alkoholowych iwyrobów
tytoniowych (o 3,0%). Wyższe niż przed rokiem były natomiast ceny
transportu (o 3,8%), co spowodowane było wzrostem cen paliw (o 2,0%)
na skutek wysokich cen ropy naftowej na rynkach światowych.
Inflacja netto w sierpniu 2003 r. w skali rocznej wyniosła 0,8%.
Umiarkowana
dynamika kredytu
dla gospodarstw
domowych;
niska dla
przedsiębiorstw
Osłabienie kursu
złotego we
wrześniu
Roczny wskaźnik
CPI na poziomie
0,7%
8
Natomiast miesięczny wskaźnik inflacji netto wyniósł 0,1%.
Roczny indeks cen PPI utrzymał się w sierpniu br. na
niezmienionym poziomie. W porównaniu z analogicznym miesiącem ub.r.
ceny producentów w przemyśle były wyższe o 1,9%. W stosunku do
poprzedniego miesiąca br. ceny produkcji sprzedanej przemysłu wzrosły o
0,4% (w lipcu o 0,7%).
We wrześniu br. stopa inflacji oczekiwana w ciągu najbliższego roku
przez osoby prywatne zmniejszyła się do 0,7% tj. o 0,1 pkt. proc. w
stosunku do danych sierpniowych.
Prognozowana we wrześniu br. przez analityków bankowych stopa
inflacji na sierpień 2004 r. wyniosła 2,3%, tj. o 0,1 pkt. proc. więcej niż w
sierpniu br.. Stopa inflacji przewidywana na koniec 2003 r. obniżyła się o
0,2 pkt. proc., do poziomu 1,4%. Średnioroczna dynamika cen
prognozowana na koniec 2004 r. wyniosła zaś – tak jak w sierpniu br. -
2,2%.
Roczny wskaźnik
PPI na poziomie
1,9%
Stabilizacja
niskich oczekiwań
inflacyjnych
