1/2
Warszawa, 6 października 2015 r.
Informacja po posiedzeniu Rady Polityki Pieniężnej
w dniach 5-6 października2015 r.
Rada postanowiła utrzymać stopy procentowe NBP na niezmienionym poziomie:
stopa referencyjna 1,50% w skali rocznej;
stopa lombardowa 2,50% w skali rocznej;
stopa depozytowa 0,50% w skali rocznej;
stopa redyskonta weksli 1,75% w skali rocznej.
Wzrost aktywności gospodarczej na świecie pozostaje umiarkowany. W strefie euro
trwa ożywienie gospodarcze, a ostatnie dane sugerują utrzymanie stabilnego wzrostu
PKB w tym obszarze walutowym. Także dane dotyczące Stanów Zjednoczonych
wskazują na dalszy wzrost aktywności gospodarczej. Z kolei w Chinach następuje dalsze
osłabianiesię koniunktury, a Rosja i Brazylia pozostają w recesji.W związku ztym
utrzymują sięobawy dotyczące perspektyw wzrostu w gospodarkach wschodzących, co
zwiększa niepewność dotyczącą globalnej koniunktury.
Inflacja w otoczeniu polskiej gospodarki pozostaje bardzo niska i w wielu krajach
ponownie się obniżyła, do czego przyczyniła sięgłównie nowa fala spadkówcen
surowcóww ostatnich miesiącach. W strefie euro dynamika cen spadła ponownie
poniżej zera, a prognozy na kolejne kwartały zostały obniżone.
W takich warunkach Rezerwa Federalna i EBC utrzymują stopy procentowe w
pobliżu zera. EBC kontynuuje także programzakupu aktywów, sygnalizującjego
rozszerzenie. Z kolei Rezerwa Federalna nadalzapowiada możliwość podwyższenia
stóp procentowych.Niepewność dotyczącapolityki pieniężnejgłównych banków
centralnych i utrzymywanie się obaw dotyczących perspektyw wzrostu gospodarczego
w krajach rozwijających się powodują podwyższoną zmiennośćna międzynarodowych
rynkach finansowych.
W Polsce, kontynuowany jest stabilny wzrost aktywnościgospodarczej, wspierany
głównie przez wzrost popytu krajowego. Sprzyja mu korzystna sytuacja na rynku pracy,
dobre nastroje konsumentów, polepszenie sytuacji finansowej firm, atakże stabilny
wzrost akcji kredytowej. Jednocześnie niektóre wskaźniki dotyczące aktywności
gospodarczej były w ostatnim okresie nieco niższe od oczekiwań, choćich obniżenie
było prawdopodobnie przejściowe.
Ze względu na umiarkowane tempo wzrostu popytu i wciąż ujemną lukę popytową,
w gospodarce brak jest obecnie presji inflacyjnej. Roczna dynamika cen konsumpcyjnych
oraz cen produkcji pozostaje ujemna i w ostatnim miesiącu nieznacznie się obniżyła.
2/2
Główną przyczyną pogłębienia się deflacji był spadek cen surowców na rynkach
światowych. W warunkach umiarkowanej dynamiki płac ograniczato ryzyko wzrostu
presji kosztowej. Towarzyszą temu bardzo niskie oczekiwania inflacyjne.
W ocenie Rady w najbliższych kwartałach dynamika cen będzie powolirosnąć. Jej
wzrostowi będzie sprzyjać oczekiwane domykanie się luki popytowej, następujące w
warunkach poprawy koniunktury w strefie euro i dobrej sytuacji na krajowym rynku
pracy. Jednocześnie utrzymujące się ryzyko silniejszego spowolnienia w gospodarkach
wschodzących, niskie ceny surowców oraz obniżenie prognoz inflacji w otoczeniu
polskiej gospodarki zwiększają niepewność dotyczącą tempa powrotu inflacji do celu.
Rada postanowiła utrzymać stopy procentowe NBP na niezmienionym poziomie.
