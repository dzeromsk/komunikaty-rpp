1/2
Warszawa, 6 października 2021 r.
Informacja po posiedzeniu Rady Polityki Pieniężnej
w dniu 6 października 2021 r.
Rada podjęła decyzję o podwyższeniustopy referencyjnej NBP o 0,4 pkt proc., tj. do
poziomu 0,50%. Jednocześnie Rada ustaliła następującypoziom pozostałych stóp
procentowych NBP:
▪stopa lombardowa 1,00%;
▪stopa depozytowa 0,00%;
▪stopa redyskontowa weksli 0,51%;
▪stopa dyskontowa weksli 0,52%.
Jednocześnie Rada podjęła decyzję o podwyższeniupodstawowej stopy rezerwy
obowiązkowej z 0,5% do 2,0%.
W gospodarce światowej trwa ożywienie aktywności gospodarczej, choć obserwowany w
ostatnich miesiącach wzrost zachorowań wraz z ograniczeniami podażowymi na
niektórych rynkach przyczynił się do osłabienia dynamiki aktywności w części
gospodarek w III kw. Ceny surowców narynkach światowych –w szczególności gazu
ziemnego, a także ropy naftowej i części surowców rolnych –istotnie wzrosły w ostatnim
okresie i są znacznie wyższe niż przed rokiem. Wraz z ograniczeniami podażowymi na
niektórych rynkach i silnym wzrostem cen transportu międzynarodowego przyczyniło się
tow ostatnich miesiącachdo istotnego wzrostu inflacji w wielu gospodarkach. Mimo to
główne banki centralne utrzymują niskie stopy procentowe oraz prowadzą skup
aktywów.
W Polsce trwa ożywienie aktywności gospodarczej. W sierpniu wzrosła dynamika
sprzedaży detalicznej, produkcji przemysłowejoraz budowlano-montażowej.
Jednocześnie ograniczenia podażowe na niektórych rynkach osłabiły nastroje w
przemyśle. Chociaż przeciętnezatrudnienie w sektorze przedsiębiorstwjest nadal nieco
niższe niż przed pandemią, to sytuacja na rynku pracy poprawia się, co znajduje
odzwierciedlenie w wyraźnym wzroście przeciętnych wynagrodzeń w tym sektorze. W
najbliższych kwartałachoczekiwane jest utrzymywanie się korzystnejsytuacji
gospodarczej, choć czynnikiemniepewnościjest nadal wpływ jesiennej fali pandemii na
gospodarkę.
2/2
Inflacja w Polsce według szybkiego szacunku GUS wzrosła we wrześniubr. do 5,8% w
ujęciu rok do roku, a w ujęciu miesięcznym wyniosła 0,6%. Podwyższona inflacja wynika
w głównej mierze z oddziaływania czynników niezależnychod krajowej polityki
pieniężnej, w tym wyższych niż przed rokiem cen surowców energetycznych i
żywnościowych na rynkach światowych, wcześniejszych podwyżek cen energii
elektrycznej i opłat za wywóz śmieci oraz globalnych zaburzeń w transporcie i
funkcjonowaniu łańcuchów dostaw. Dodatnio na dynamikę cen oddziałuje także trwające
ożywienie gospodarcze, w tym wzrost dochodów gospodarstw domowych.
Chociaż oddziaływanie części podażowych czynników podwyższających obecnie inflację
wygaśnie w przyszłymroku, to obserwowany w ostatnich miesiącach wzrost cen
surowców, w tym energetycznych i rolnych, może nadal podbijać dynamikę cen w
kolejnych kwartałach. W sytuacji prawdopodobnego dalszego ożywienia aktywności
gospodarczej i korzystnejsytuacji na rynku pracy inflacja może utrzymać się na
podwyższonym poziomie dłużej niż dotychczas oczekiwano.
W takiej sytuacji powstałoby ryzyko utrwalenia się dynamiki cen w średnim okresie na
poziomie wyższym od celu inflacyjnego. Dążąc do obniżenia inflacji do celu NBP w
średnim okresie Rada postanowiła podwyższyć stopy procentowe NBP. Jednocześnie
NBP możenadal stosować interwencje narynku walutowymoraz inne instrumenty
przewidziane w Założeniach polityki pieniężnej. Terminy oraz skala prowadzonych działań
będą uzależnione od warunków rynkowych.
