1/3
Warszawa, 7 lipca 2022 r.
Informacja po posiedzeniu Rady Polityki Pieniężnej
w dniu 7 lipca 2022 r.
Rada podjęła decyzję o podwyższeniu stopy referencyjnej NBP o 0,50 punktu
procentowego, tj. do poziomu 6,50%. Jednocześnie Rada ustaliła następujący poziom
pozostałych stóp procentowych NBP:
▪stopa lombardowa 7,00%;
▪stopa depozytowa 6,00%;
▪stopa redyskontowa weksli 6,55%;
▪stopa dyskontowa weksli 6,60%.
W II kw. br. koniunktura w największych gospodarkach rozwiniętych była relatywnie
korzystna. Jednocześnie jednak w części gospodarek wschodzących, w tym w Chinach,
dynamika aktywności gospodarczej wyraźnie się pogorszyła. W ostatnim okresie nasilają
się także sygnały wyraźnego pogarszania perspektyw wzrostu gospodarki światowej.
Negatywnie na aktywność gospodarczą na świecie oraz jej perspektywy oddziałują
wysokie ceny surowców i komponentów do produkcji, utrzymujące się zaburzenia w
funkcjonowaniu globalnych sieci dostaw oraz konsekwencje agresji zbrojnej Rosji przeciw
Ukrainie.
Inflacja na świecie nadal rośnie, osiągając w wielu krajach najwyższe poziomy od dekad.
Jednocześnie w dalszym ciągu podwyższane sąprognozy inflacji na najbliższe kwartały.
Głównym źródłem wzrostu dynamiki cen pozostają wysokie ceny surowców oraz
przedłużające się zaburzenia w globalnych łańcuchach podaży i transporcie
międzynarodowym, nasilone przez efekty wojny. W części gospodarek do wzrostu cen
przyczyniają się także wysoka dynamika popytu i rosnące koszty pracy. W efekcie rośnie
również inflacja bazowa.
W warunkach silnego wzrostu inflacji wiele banków centralnych wostatnim okresie
zacieśniałopolitykę pieniężną. Rezerwa Federalna Stanów Zjednoczonych podwyższyła
stopy procentowe. Z kolei EBC zakończył skup netto aktywów. Banki centralne wielu
gospodarek, w tymw EuropieŚrodkowo-Wschodniej, kontynuowałypodwyższanie stóp
procentowych.
2/3
W Polscedostępne dane miesięczne wskazują, żekoniunktura w II kw. br. pozostawała
korzystna, jednak dynamika aktywności gospodarczej obniżyłasię. Towarzyszy temu
rekordowo niska stopa bezrobocia oraz wyraźny wzrost wynagrodzeń. W kolejnych
kwartałach prognozowane jest dalsze spowolnienie wzrostu gospodarczego,
a perspektywy koniunktury, zarówno w Polsce, jak i na świecie, obarczone są znaczną
niepewnością.
Inflacja w Polsce –według wstępnych danych GUS –wzrosła w czerwcu 2022 r. do
15,6% r/r. Wysoka inflacja wynika głównie z wcześniejszego silnego wzrostu światowych
cen surowców energetycznych i rolnych–w znacznej części będącegokonsekwencją
rosyjskiej agresji przeciw Ukrainie –oraz wcześniejszych wzrostówregulowanych
krajowych taryf na energię elektryczną, gaz ziemny i energię cieplną. Inflacja jest także
podwyższana przez efekty zaburzeń wglobalnych łańcuchach dostawi wysokie koszty
transportu w handlu międzynarodowym. Jednocześnie wzrostowicen w Polsce sprzyja
utrzymujący się wysoki popyt pozwalający przenosić przedsiębiorstwom wzrost kosztów
na ceny finalne. Inflację ogranicza natomiast obniżenie części stawek podatkowych w
ramach Tarczy Antyinflacyjnej. W nadchodzącychkwartałach oczekiwane jest
utrzymanie się oddziaływania czynników obecnie podwyższającychdynamikęcen, w
tym związanych z rosyjskąagresjązbrojnąprzeciw Ukrainie. Jednocześnie podwyższanie
stóp procentowychNBP wraz z wygasaniem wpływu szoków obecnie podbijających ceny
będzie oddziaływać w kierunkustopniowego obniżania się inflacji w kolejnych latach.
Obniżaniu inflacji sprzyjałobytakże umocnienie złotego, które w ocenie Rady byłoby
spójne z fundamentami polskiej gospodarki.
Rada zapoznała się z wynikami lipcowej projekcji inflacji i PKB zmodelu NECMOD.
Zgodnie z projekcją –przygotowaną przy założeniu niezmienionych stóp procentowych
NBP oraz uwzględniającą dane dostępne do 22 czerwca 2022 r. –roczna dynamika cen
znajdzie się z 50-procentowym prawdopodobieństwem w przedziale 13,2-15,4% w 2022 r.
(wobec 9,3-12,2% w projekcji z marca 2022 r.), 9,8-15,1% w 2023 r. (wobec 7,0-11,0%) oraz
2,2-6,0% w 2024 r. (wobec 2,8-5,7%). Z kolei roczne tempo wzrostu PKB według projekcji
znajdzie się z50-procentowym prawdopodobieństwem w przedziale 3,9-5,5% w 2022r.
(wobec 3,4-5,3% w projekcji z marca 2022 r.), 0,2-2,3% w 2023 r. (wobec 1,9-4,1%) oraz 1,0-
3,5 % w 2024 r. (wobec 1,4-4,0%).
Rada oceniła, żeutrzymuje się ryzykokształtowania się inflacji powyżej celu inflacyjnego
NBP w horyzoncie oddziaływania polityki pieniężnej.Aby ograniczyć to ryzyko, a więc
dążąc do obniżenia inflacji do celu NBP w średnim okresie, Rada postanowiła ponownie
3/3
podwyższyć stopy procentowe NBP. Podwyższenie stóp procentowych NBP będzie także
oddziaływać w kierunku ograniczenia oczekiwań inflacyjnych.
Dalsze decyzje Rady będą zależne od napływających informacjidotyczących perspektyw
inflacji i aktywności gospodarczej, w tym od wpływu agresji zbrojnej Rosji przeciw
Ukrainiena polską gospodarkę.
NBP będzie podejmował wszelkie niezbędne działania w celu zapewnienia stabilności
makroekonomicznej i finansowej, w tym przede wszystkim w celu ograniczenia ryzyka
utrwalenia się podwyższonej inflacji. NBP może stosować interwencje na rynku
walutowym, w szczególności w celu ograniczenia niezgodnych z kierunkiem
prowadzonej polityki pieniężnej wahań kursu złotego.
Rada przyjęła Raport o inflacji – lipiec 2022.
