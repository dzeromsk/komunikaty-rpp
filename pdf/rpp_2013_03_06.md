NarodowyBankPolski
RadaPolitykiPieniężnej
00-919Warszawa,ul.Świętokrzyska11/21,tel.(22)6532888,fax(22)6531328
www.nbp.pl/rpp
Warszawa, 6 marca 2013 r.
INFORMACJA PO POSIEDZENIU RADY POLITYKI PIENIĘŻNEJ
w dniach 5-6 marca 2013 r.
Rada postanowiła obniżyć stopy procentowe NBP o 0,50 pkt proc. do poziomu:
stopa referencyjna 3,25% w skali rocznej;
stopa lombardowa 4,75% w skali rocznej;
stopa depozytowa 1,75% w skali rocznej;
stopa redyskonta weksli 3,50% w skali rocznej.
Napływające dane wskazują, że aktywnośćw gospodarce światowej nadal kształtuje się na
niskim poziomie. W IV kw. 2012 r.wzrost gospodarczy w Stanach Zjednoczonych
wyhamował, natomiastw strefie euro utrzymała sięrecesja. Spadek PKB nastąpił we
wszystkich dużych gospodarkach strefyeuro, wtym w Niemczech. Jednocześnie wczęści
największych gospodarek wschodzących wzrost gospodarczy prawdopodobnie przyspieszył, a
w ostatnich miesiącach pojawiły się sygnały pewnej poprawy koniunktury w niektórych
gospodarkach rozwiniętych.
W Polsce dane o PKB potwierdziły, że w IV kw.nastąpiło wyraźne spowolnienie wzrostu
gospodarczego. Obniżeniu popytu konsumpcyjnego towarzyszyło ograniczenie spadku
inwestycji. Wzrost gospodarczy nadal był wspierany przez dodatni–choć mniejszy niż w
poprzednim kwartale –wkład eksportu netto.
Napływające dane wskazują na utrzymanie niskiego wzrostu gospodarczego na początku
bieżącego roku. Niskiemu wzrostowi aktywności towarzyszy spadek zatrudnienia w
przedsiębiorstwach oraz wzrost bezrobocia, co przyczynia siędo wyhamowania wzrostu
wynagrodzeń. Jednocześnie utrzymuje się niska dynamika akcji kredytowej, zarówno dla
gospodarstw domowych jak i przedsiębiorstw.
W styczniu nastąpił większy od oczekiwań spadek inflacji CPI. Według wstępnych danych
wyniosłaona 1,7% r/r, kształtując się poniżejcelu inflacyjnego NBP (2,5%). Utrzymał się
także niski poziom inflacji bazowej, co potwierdza ograniczoną presjępopytowąw
gospodarce. Nastąpiło również dalsze obniżenieoczekiwań inflacyjnych gospodarstw
domowych.
Rada zapoznała się z przygotowaną przez Instytut Ekonomicznyprojekcją inflacji i PKB,
stanowiącą jedną z przesłanek, na podstawie których Rada podejmuje decyzje dotyczące stóp
procentowych NBP.
Zgodnie z marcowąprojekcją z modelu NECMOD –przygotowaną przy założeniu
niezmienionych stóp procentowych NBP–inflacja znajdzie się z 50-procentowym
prawdopodobieństwem w przedziale 1,3-1,9% w 2013 r. (wobec 1,8-3,1% w projekcji
listopadowej), 0,8-2,4% w 2014 r. (wobec 0,7-2,4%) oraz 0,7-2,4% w 2015 r. Z kolei roczne
2
tempo wzrostu PKB według tej projekcji znajdzie się z 50-procentowym
prawdopodobieństwem w przedziale 0,6-2,0% w 2013 r. (wobec 0,5-2,5% w projekcji
listopadowej), 1,4-3,7% w 2014 r. (wobec 1,1-3,5%) oraz 1,9-4,4% w 2015 r.
W ocenie Rady, napływające dane potwierdzają utrzymywanie się niskiego wzrostu
gospodarczego w Polsce, czemutowarzyszybrak presji płacoweji niska presja inflacyjna. W
kolejnych kwartałach możliwa jest stopniowa poprawa koniunktury, jednak dynamika PKB
prawdopodobnie pozostanie umiarkowana, co nadal będzie ograniczać presję inflacyjną.Taką
ocenę wspiera marcowa projekcja inflacji i PKB.
Biorąc pod uwagęryzyko kształtowania się inflacji poniżej celu inflacyjnego w średnim
okresie, Rada postanowiła ponownie obniżyć stopy procentowe NBP. Marcowa decyzja
stanowi dopełnienie rozpoczętego w listopadzie 2012 r. cyklu łagodzenia polityki pieniężnej.
W ocenie Rady, istotne złagodzenie polityki pieniężnej dokonane w ostatnich miesiącach i na
marcowym posiedzeniu Rady pozwoli na kształtowanie się inflacjiw pobliżu celu w średnim
okresie i jednocześnie sprzyja ożywieniu polskiej gospodarki.
Rada przyjęła Raport o Inflacji – Marzec 2013.
