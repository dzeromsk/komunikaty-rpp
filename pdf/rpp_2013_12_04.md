1/2
Warszawa, 4 grudnia 2013 r.
Informacja po posiedzeniu Rady Polityki Pieniężnej
w dniach 3-4 grudnia 2013 r.
Rada postanowiła utrzymać stopy procentowe NBP na niezmienionym poziomie:
stopa referencyjna 2,50% w skali rocznej;
stopa lombardowa 4,00% w skali rocznej;
stopa depozytowa 1,00% w skali rocznej;
stopa redyskonta weksli 2,75% w skali rocznej.
Wzrost aktywnościgospodarczejna świecie pozostaje umiarkowany. W Stanach
Zjednoczonych dynamika PKB w III kw. nieco przyspieszyła, natomiast w strefie euro
wzrost spowolnił do poziomu nieznacznie powyżej zera. Równocześnie dynamika
aktywności gospodarczej w największych gospodarkach wschodzącychnadal
kształtowała się na niskim – jak na te kraje – poziomie. Umiarkowany wzrost aktywności
gospodarczej na świecie oraz spadek dynamiki cen energii sprzyjały obniżeniu się
inflacji w wielu krajach.
Polityka pieniężna głównych banków centralnych pozostaje silnie ekspansywna. W
listopadzie Europejski Bank Centralny obniżył podstawową stopę procentową, a
pozostałe główne banki centralne utrzymały dotychczasową skalę ekspansji monetarnej.
W Polsce, dane o PKB za III kw. potwierdziły kontynuację stopniowego ożywienia
wzrostu gospodarczego. W III kw. –po kilkukwartałach spadku–nieznacznie wzrósł
popyt krajowy, do czego przyczynił się wzrost konsumpcji oraz niewielkie zwiększenie
inwestycji. Towarzyszyło temu obniżenie dodatniego wkładueksportu nettooraz nadal
ujemny wkład zmiany zapasów do wzrostu PKB.
W październiku nastąpiło nieznaczne spowolnienie rocznej dynamiki produkcji
przemysłoweji sprzedaży detalicznej. Równocześnie dynamika produkcji budowlano-
montażowej, mimo wzrostu, pozostała ujemna. Wskaźniki koniunktury sygnalizują
jednak dalsze stopniowe ożywienie aktywności w kolejnych kwartałach.
Stopniowej poprawie koniunktury towarzyszy wyhamowanie niekorzystnych
tendencji na rynku pracy. Według BAEL, w III kw. liczba pracujących w gospodarce była
nieco wyższa niż rok wcześniej. Przyczyniło się to także do niewielkiego obniżenia stopy
bezrobocia w ujęciu rocznym, która pozostaje jednak na podwyższonym poziomie. W III
kw. nieznacznie wzrosła dynamika wynagrodzeń w gospodarce.
Przyrost akcji kredytowej dla sektora prywatnego pozostaje ograniczony.W
październiku roczna dynamika kredytów dla przedsiębiorstw i gospodarstw domowych
wciąż kształtowałasię na niskim poziomie. Jednocześnie od połowy br. stopniowo
przyspiesza dynamika kredytów konsumpcyjnych.
2/2
Presja popytowa i kosztowa w gospodarce pozostaje niska. Inflacja CPI w
październiku obniżyła się do 0,8% r/r (z 1,0% r/r we wrześniu), pozostając wyraźnie
poniżej celu inflacyjnego NBP (2,5%). Towarzyszyło temu utrzymanie się niskiej inflacji
bazowej, a także spadek cenprodukcji sprzedanej przemysłu. Równocześnie
oczekiwania inflacyjne pozostały niskie.
W ocenie Rady, w najbliższych kwartałach prawdopodobna jest kontynuacja
stopniowej poprawy koniunktury, jednak presja inflacyjna pozostanie ograniczona.
W związku z tym Rada postanowiła utrzymać stopy procentowe NBP na
niezmienionym poziomie. Rada podtrzymuje ocenę, że stopy procentowe NBP powinny
pozostać niezmienione co najmniej do końca pierwszego półrocza 2014 r.
W ocenie Rady, obniżenie stóp procentowych w pierwszym półroczu br. oraz
utrzymywanie ich na niezmienionym poziomie w kolejnych kwartałach sprzyja
ożywieniu krajowej gospodarki, stopniowemu powrotowi inflacji docelu oraz
stabilizacji na rynkach finansowych.
