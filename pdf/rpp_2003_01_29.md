I. Ocena sytuacji gospodarczej
W listopadzie i grudniu 2002 r. wskaźniki wyprzedzające
koniunktury w gospodarce USA były zdecydowanie lepsze niż w strefie
euro. Wyraźnie poprawiły się nastroje przedsiębiorstw amerykańskich
(wskaźnik NAPM wzrósł w grudniu do poziomu 54,7 wobec 49,2 w
listopadzie); znacząco wzrosły zamówienia dla przemysłu przetwórczego.
Zaufanie konsumentów amerykańskich – pod wpływem pogarszających się
informacji o zatrudnieniu - uległo w grudniu pewnemu osłabieniu w
porównaniu do listopada. Jednakże wysoka dynamika grudniowej
sprzedaży detalicznej (4,6% wobec 2,7% w listopadzie) wskazuje, że
tempo wzrostu konsumpcji indywidualnej jest nadal głównym czynnikiem
wzrostu gospodarki USA.
Natomiast w strefie euro ostatnie dwa miesiące 2002 r. przyniosły
zdecydowane pogorszenie większości wskaźników koniunktury. Indeks
obrazujący aktywność gospodarczą w przemyśle (PMI) obniżył się z
poziomu 49,5 w listopadzie do 48,4 w grudniu. Nie zaobserwowano także
poprawy w przemyśle niemieckim; wskaźnik instytutu IFO –oddający
najpełniej nastroje przedsiębiorstw niemieckich - z poziomu 87,3 w
grudniu w styczniu nieznacznie wzrósł do 87,4. W większości gospodarek
zachodnioeuropejskich (najwyraźniej w Niemczech i Włoszech) - pomimo
sezonu świątecznych zakupów – silnie obniżyły się wskaźniki koniunktury
konsumenckiej (wskaźnik obrazujący zaufanie konsumentów niemieckich
spadł z poziomu –11 w październiku do –17 w listopadzie i –20 w grudniu
2002 r.). Potwierdzeniem pogorszenia nastrojów konsumentów
niemieckich jest spadek wolumenu sprzedaży detalicznej w listopadzie
2002 r. o prawie 6%, podczas gdy w październiku spadek ten wynosił
0,1%.
W dalszym ciągu czynnikiem o dużym stopniu niepewności jest
kształtowanie sięświatowych cen ropy naftowej. Strajk w Wenezueli oraz
powszechne już przekonanie o nieuchronności wybuchu wojny w Iraku
sprawiły,że w grudniu 2002 r. nastąpił ponowny wzrost cen ropy. W dn. 20
grudnia ub.r. cena baryłki ropy osiągnęła poziom 30 USD i nadal utrzymuje
się na tym poziomie. W efekcie średnia miesięczna cena ropy w grudniu
była najwyższa w całym 2002 r., a w porównaniu z grudniem 2001 r.
wzrosła o blisko 10 USD/b, a więc o prawie 50%.
Z powodu trwającego od początku grudnia strajku w Wenezueli
światowa podaż ropy obniżyła się o ponad 2 mln b/d. Jednocześnie rynek
obawia się o ciągłość dostaw surowca z Zatoki Perskiej. Wojna w Iraku
może sprawić, że światowa produkcja ropy zmniejszy się o kolejne 2,5 mln
b/d (tyle obecnie produkuje Irak w ramach programu ropa za żywność).
Jeśli te dwa wydarzenia zbiegną się w czasie – należy oczekiwać dalszego
wzrostu cen ropy.
W gospodarce polskiej obserwujemy stopniowy powolny wzrost
aktywności gospodarczej. Tempo wzrostu PKB w III kwartale 2002 r.
wyniosło 1,6% a wartość dodana brutto wzrosła o 1,8%. Od strony
popytowej głównymi czynnikami wzrostu gospodarczego były spożycie
ididlik
Poprawa nastrojów w
gospodarce USA
Zdecydowane
pogorszenie nastrojów
w strefie euro
Ponowny wzrost cen
ropy naftowej
W III kwartale 2002 r.
tempo wzrostu PKB
wyniosło 1,6%
indywidualne i eksport.
Produkcja przemysłowa w grudniu 2002 r. wzrosła w wyrażeniu
rocznym o 5,1%. Wskaźnik produkcji przemysłowej oczyszczony z
wpływu czynników o charakterze sezonowym wyniósł w skali roku 4,1%.
Wzrost produkcji w najważniejszej kategorii produkcji przemysłowej –
przemyśle przetwórczym wyniósł 6,7% (po oczyszczeniu z sezonowości
5,3% ). Produkcja budowlano-montażowa spadła w grudniu o –10,4% ( w
listopadzie spadek ten wynosił – 8,6%).
Listopadowe dane dot. bilansu płatniczego potwierdzają, że
utrzymują się pozytywne tendencje w handlu zagranicznym. Nastąpiło
przyspieszenie dynamiki eksportu. Wartość eksportu wyrażona w EUR
wzrosła trzeci miesiąc z kolei - tym razem o 6,1% w porównaniu z rokiem
poprzednim. Od początku roku wartość wpływów z eksportu zwiększyła
się o 2%. Po obniżeniu się w październiku, ponownie wzrosła wartość
importu (o 3,1% w porównaniu z listopadem 2001 r.). Jednak od początku
2002 r. wartość importu pozostawała nadal niższa niż w roku ubiegłym
(spadek o 3,4%).
Na wzrost eksportu wskazują również dane statystyki rzeczowej. W
okresie od stycznia do października 2002 r. wartość eksportu wyrażona w
EUR wzrosła o 5,3%. Większy niż w 2001 r. był także import – choć
wzrost jego wartości był wolniejszy (2,8%).
Największe znaczenie dla wzrostu eksportu w okresie od stycznia do
października 2002 r. miała zwiększona sprzedaż do Rosji, Norwegii i
Szwecji. Spośród głównych grup krajów najwyższą dynamikę eksportu
odnotowano do krajów WNP – 12,1% (w tym do Rosji - 22%) oraz krajów
Europy Środkowej i Wschodniej – 9,8%. W tym czasie sprzedaż do Unii
Europejskiej zwiększyła się o 4,1%. Na osłabienie dynamiki sprzedaży do
UE znaczący wpływ wywarł spadek eksportu do Niemiec (o 0,7%). Słabe
wyniki w eksporcie do najważniejszego odbiorcy polskich towarów
częściowo zrekompensował duży wzrost sprzedaży do Francji i Szwecji.
Badania koniunktury gospodarczej GUS w grudniu 2002 r.
wskazały na załamanie tendencji do poprawy nastrojów respondentów -
tendencji, która zarysowała się od początku 2002 r. Odsezonowane dane
wskazują, że oceny dotyczące sytuacji w przemyśle przetwórczym, tak w
zakresie popytu krajowego i zagranicznego, poziomu produkcji sprzedanej,
stanu zapasów i możliwości bieżącego regulowania zobowiązań
finansowych - były w grudniu 2002 r. pesymistyczne i gorsze niż w
listopadzie tego roku (choć lepsze niż w grudniu 2001 r.). Pesymizm
utrzymał się w przewidywaniach dot. zatrudnienia i pojawił się w
przewidywaniach dotyczących sytuacji finansowej i ogólnego klimatu
koniunktury. W budownictwie można mówić o wzroście pesymizmu w
zakresie ocen popytu, produkcji i sytuacji finansowej przedsiębiorstw
budowlano-montażowych. Badania dotyczące handlu wskazują na
utrzymywanie się bardzo pesymistycznych ocen dotyczących bieżącej oraz
przyszłej sytuacji w tej sekcji.
Najnowsze – styczniowe badania koniunkturywskazują, na
utrzymywanie się złych nastrojów wśród respondentów. Nieznacznie
Wzrost produkcji
przemysłowej – dalszy
spadek produkcji
budowlano-
montażowej
Dobre wyniki handlu
zagranicznego w
listopadzie
Zmiany w strukturze
geograficznej polskiego
eksportu
Pogorszenie klimatu
koniunktury w
przemyśle
przetwórczym i
budownictwie
poprawiła się ocena ogólnego klimatu koniunktury w przetwórstwie
przemysłowym \- głównie na skutek poprawy pozytywnych prognoz
dotyczących popytu i produkcji, jednakże bieżące oceny sytuacji
formułowane przez przedsiębiorstwa są nadal negatywne. Wzrósł natomiast
pesymizm w ocenach bieżącej sytuacji w budownictwie i handlu (głównie
w zakresie sprzedaży produkcji budowlano-montażowej i sprzedaż w
handlu oraz w zakresie sytuacji finansowej przedsiębiorstw). Także
przewidywania dotyczące najbliższej przyszłości są również negatywne.
II. Sytuacja w sektorze finansów publicznych
Dochody budżetu państwa w 2002 r zostały zrealizowane poniżej
planowanej wielkości. Niższe w stosunku do planu dochody z podatków
pośrednich oraz podatku dochodowego od osób fizycznych zostały w
części zrekompensowane wysokimi wpływami z CIT oraz dochodów
niepodatkowych, głównie z tytułu wyższej wpłaty z zysku NBP oraz opłat
celnych. Odnotowany wzrost dochodów podatkowych – o ok. 7,3% -
sugeruje, że sytuacja gospodarcza w 2002 r., a w szczególności sytuacja
finansowa polskich przedsiębiorstw uległa nieznacznej poprawie.
Pomimo niedoboru po stronie dochodów (1,6 mld zł), deficyt budżetowy
ukształtował się na poziomie 39,4 mld zł (o 0,5% poniżej limitu
ustawowego), na skutek ograniczenia wydatków do kwoty 182,9 mld zł, po
części dzięki niższym niż zakładano kosztom obsługi długu publicznego.
Odmiennie od przewidywań przebiegało w 2002 r. finansowanie
deficytu. Zamiast zakładanych 6,6 mld zł przychodów z prywatyzacji
osiągnięto ok. 2,3 mld zł. Finansowanie deficytu odbywało się głównie
środkami z emisji skarbowych papierów wartościowych na rynku
krajowym, emisje na rynku zagranicznym w części pokrywały
zobowiązania z tytułu spłat długu zagranicznego. W rezultacie plan
sprzedaży netto skarbowych papierów wartościowych na rynku krajowym
został przekroczony zarówno w odniesieniu do bonów skarbowych, jak i
obligacji.
Posiadane informacje o funduszach i agencjach potwierdzają, iż ich
sytuacja nie uległa istotnej poprawie w porównaniu do poprzednich
miesięcy. Wzrost zadłużenia m.in. Funduszu Pracy, Funduszu Ubezpieczeń
Społecznych oraz Agencji Rynku Rolnego, jak również budżetów
samorządowych w systemie bankowym, wskazuje że pozostały sektor
finansów publicznych odnotuje w 2002 r. wyższy deficyt niż w roku
poprzednim, jak również w stosunku do wielkości zapowiadanej na
początku roku. Szacuje się, iż deficyt ekonomiczny całego sektora
finansów publicznych ukształtować się może w 2002 r. na poziomie ok. 5,5
– 5,7% PKB.
Deficyt budżetu
państwa w 2002 r.
poniżej ustawowego
poziomu
Deficyt ekonomiczny
sektora finansów
publicznych w 2002r.
na poziomie 5,5-5,7%
PKB
III. Podaż pieni
ą
dza, kredyty, stopy procentowe, kurs
walutowy
W grudniu 2002 podaż pieniądza M3 wzrosła o 2,6 mld zł (0,8%) w
stosunku do listopada 2002. Różnice kursowe (aprecjacja złotego
względem USD oraz osłabienie względem euro) miały znaczny wpływ na
wielkość agregatu M3. Po wyeliminowaniu różnic kursowych miesięczny
wzrost M3 wyniósłby ok. 3,8 mld zł (1,2%). Jednocześnie jednak około 0,6
mld zł miesięcznego przyrostu M3 miało jedynie księgoweźródło: w
grudniu banki zaksięgowały jako pozostałe składniki M3 zrealizowane w
listopadzie wpływy z tytułu emisji obligacji bankowych.
Wzrost M3 w grudniu 2002 wynikał przede wszystkim ze
zwiększenia depozytów przedsiębiorstw o 4,4 mld zł (8,6%), co jest
zjawiskiem typowym dla ostatniego miesiąca roku. Depozyty gospodarstw
domowych zmniejszyły się o 1,8 mld zł (0,9%), z czego około 0,8 mld zł
jest wynikiem różnic kursowych. Obserwowanemu od początku ub. roku
spadkowi depozytów gospodarstw domowych towarzyszy dynamiczny
wzrost wartości alternatywnych form oszczędzania. W grudniu przybliżony
przepływśrodków gospodarstw domowych do funduszy inwestycyjnych
wyniósł 2 mld zł.
Po stronie czynników kreacji pieniądza - należności ogółem
zmniejszyły się o 1,8 mld zł (-0,7%), głównie za sprawą typowego dla
grudnia spadku należności od przedsiębiorstw (o 3 mld zł, t.j. 2,3%).
Należności od gospodarstw domowych zwiększyły się o 0,3 mld zł (0,3%).
Roczna dynamika należności od gospodarstw domowych wzrosła w
grudniu 2002r. nieznacznie do poziomu 8,5%, a roczna dynamika kredytów
dla przedsiębiorstw wyniosła 1,6 %.
W grudniu br. kurs polskiej waluty nadal umacniał się wobec dolara
amerykańskiego (o 0,9%), natomiast w stosunku do euro uległ deprecjacji o
0,8%. Euro do dolara kontynuowało tendencję aprecjacyjną i umocniło się
w skali miesiąca o 1,9%.
IV. Ceny, oczekiwania inflacyjne
W grudniu br., dwunastomiesięczna inflacja uległa dalszemu
obniżeniu osiągając poziom 0,8%. Do obniżenia rocznego tempa wzrostu
cen przyczynił się spadek cenżywności i napojów bezalkoholowych,
napojów alkoholowych i wyrobów tytoniowych oraz odzieży i obuwia.
Również słabsze niż przed rokiem było tempo wzrostu cen związanych z
użytkowaniem i wyposażeniem mieszkania. Natomiast znacznie wzrosły
ceny transportu, co związane było ze wzrostem cen paliw, podczas gdy
przed rokiem zanotowano ich spadek.
Na koniec 2002 r. roczny wskaźnik inflacji „netto” (tj. po
wyłączeniu z CPI cen żywności i napojów bezalkoholowych oraz cen
p
aliw) wyniósł 2,0%. Pozostałe wskaźniki inflacji bazowej ukształtowały
się na koniec 2002 r. w przedziale od 0,16% (wskaźnik inflacji bazowej po
Przyrost podaży
pieniądza w grudniu
wynikający z
charakterystycznego
dla końca roku
zwiększenia depozytów
przedsiębiorstw
Spadek depozytów
gospodarstw
domowych
Niska dynamika
kredytów
Umocnienie kursu
złotego wobec USD,
osłabienie wobec euro
Roczny wskaźnik cen
towarów i usług
konsumpcyjnych na
poziomie 0,8%;
średnioroczna inflacja
na poziomie1,9%
wyłączeniu cen kontrolowanych) do 1,2% (15% średnia obcięta).
Średnioroczny wzrost cen towarów i usług konsumpcyjnych w 2002
r. wyniósł1,9%.
W grudniu 2002 r. ceny produkcji sprzedanej przemysłu wzrosły w
porównaniu z poprzednim miesiącem o 0,1%. W skali dwunastu miesięcy
ceny produkcji sprzedanej w przemyśle wzrosły o 2,2%, co było efektem
wzrostu cen we wszystkich sekcjach przemysłu. Najbardziej podnieśli
swoje ceny producenci tych sekcji, w których działają ograniczone
mechanizmy rynkowe. I tak: w sekcji wytwarzanie i zaopatrywanie w
energię elektryczną, gaz i wodę ceny produkcji wzrosły o 6,8% (przed
rokiem o 10,8%), a w górnictwie i kopalnictwie - o 3,4% (przed rokiem o
2,9%). W przetwórstwie przemysłowym ceny wzrosły o1,4% (wobec
spadku o 2,6% przed rokiem). Największy wzrost cen w skali dwunastu
miesięcy zanotowano w dziale wytwarzanie koksu i produktów rafinacji
ropy naftowej - o 20,6% (przed rokiem spadek o19,7%).
Kształtowanie się inflacji na niskim poziomie sprzyja utrwaleniu
niskich oczekiwań inflacyjnych.
W styczniu br. struktura odpowiedzi na pytanie ankiety firmy Ipsos-
Demoskop, na podstawie której analizowane są oczekiwania inflacyjne
osób prywatnych, uległa wyraźnemu pogorszeniu z punktu widzenia
wpływu na wynik kwantyfikacji oczekiwanej stopy inflacji. Jednocześnie w
styczniu br. miał miejsce dalszy spadek stopy inflacji bieżącej, który
zneutralizował efekt niekorzystnych zmian w strukturze odpowiedzi na
pytanie ankiety. Procedura kwantyfikacji oczekiwań inflacyjnych prowadzi
do wniosku, iż w styczniu br. stopa wzrostu cen w ciągu najbliższego roku
oczekiwana przez osoby prywatne wyniosła 0,7%, co oznacza jej obniżenie
o 0,1 pkt. proc. w stosunku do pomiaru z grudnia ub.r.
Jednocześnie, oczekiwana przez analityków bankowych stopa inflacji w
miesiącu poprzedzającym analogiczny miesiąc roku następnego (tj. w
grudniu 2003 r.) wzrosła o 0,1 pkt. proc. i wyniosła 2,6%, zaś
średnioroczna stopa inflacji przewidywana na 2004 r. wyniosła 2,7% i była
wyższa o 0,1 pkt. proc. od przewidywań z grudnia ub.r.
Niskie oczekiwania
inflacyjne
