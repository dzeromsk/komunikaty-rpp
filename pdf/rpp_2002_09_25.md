I. Ocena sytuacji gospodarczej
Wzrost gospodarczy w II kwartale br. w porównaniu z analogicznym
kwartałem roku poprzedniego wyniósł 0,8%, a w skali I półrocza 0,6%.
Poprawa wzrostu gospodarczego w II kwartale br. wynikała przede
wszystkim ze wzrostu konsumpcji prywatnej (2,9%) oraz mniejszego niż w
poprzednich kwartałach spadku nakładów brutto na środki trwałe (-8,4%).
Dostępne aktualnie dane statystyczne nadal jednak nie dają podstaw do
jednoznacznie pozytywnej oceny obecnej sytuacji gospodarczej, co każe
zachować ostrożność co do perspektyw szybkiego wzrostu dynamiki PKB w
2003 r. Z jednej strony potwierdzają się dane o stopniowym wzroście
aktywności w sferze realnej - dynamiki produkcji przemysłowej, sprzedaży
detalicznej. Z drugiej zaś strony, nastąpiło pogorszenie ocen wzrostu popytu
zewnętrznego, który jest zasadniczym czynnikiem wpływającym na decyzje
inwestycyjne. Wysoki poziom bezrobocia ogranicza zarówno żądania
płacowe, jak i wzrost konsumpcji. W najbliższych miesiącach nie należy
więc oczekiwać szybszego wzrostu dochodów z pracy najemnej. Wraz z
niskim wzrostem dochodów ze świadczeń społecznych zapowiada to dalsze
osłabienie wzrostu popytu konsumpcyjnego.
Sierpniowe badanie koniunktury przedsiębiorstw przemysłu przetwórczego,
budownictwa i handlu nie przyniosło zdecydowanych symptomów
ożywienia gospodarczego. Ocena ogólnego klimatu koniunktury – po
uwzględnieniu wahań sezonowych – jest nadal negatywna, chociaż nieco
lepsza niż przed miesiącem.
Kolejny miesiąc nie przyniósł poprawy nastrojów przedsiębiorstw i
gospodarstw domowych zarówno w USA, jak i w strefie euro. W gospodarce
amerykańskiej nadal obniżają się indeksy obrazujące zarówno klimat
gospodarstw domowych, jak i aktywność w sektorze przemysłowym. W
Niemczech wiodący dla sektora produkcyjnego indeks instytutu Ifo obniżył
się z 91,6 w maju do 88,8 w sierpniu br.
Czynnikiem o największym stopniu niepewności jest kształtowanie się
światowych cen ropy naftowej. Wzrost ryzyka politycznego sprawił, że w I
połowie września 2002 r. średnia cena ropy wyniosła blisko 28 USD/b, a
więc była o ponad 1 USD wyższa niż w sierpniu br. Szacuje się, że obecnie
ryzyko wojny wpływa na wzrost cen ropy o co najmniej 5 USD/b.
II. Sytuacja w sektorze finansów publicznych
Sytuacja budżetu państwa w 2002 r. w porównaniu do analizowanej w
ubiegłym miesiącu, nie uległa zmianie. W sierpniu realizacja budżetu
państwa przebiegała zgodnie z planem, co świadczyże nie ma zagrożenia
przekroczenia ustawowego poziomu deficytu budżetowego. Istnieje
natomiast możliwość, że dochody z tytułu podatków pośrednich ukształtują
się w IV kw. br. na poziomie niższym niż wynikałoby to z tendencji
zaobserwowanych w poprzednich miesiącach. Wynika to ze zmian
systemowych jakie wejdą w życie, z których najważniejszą jest
umożliwienie małym przedsiębiorstwom kwartalnego rozliczania podatku od
towarów i usług, co spowoduje przesunięcie części należnych wpływów z
Niewielka poprawa
sytuacji
gospodarczej w II
kwartale br.
symptomy
stopniowego wzrostu
aktywności w sferze
realnej
ograniczone
możliwości wzrostu
popytu
konsumpcyjnego
nadal negatywne
oceny ogólnego
klimatu
koniunktury
brak poprawy
nastrojów
przedsiębiorstw
i gospodarstw
domowych w USA
i w strefie euro
niepewność
związana z cenami
ropy
deficyt ekonomiczny
sektora finansów
publicznych
utrzyma się w 2002
r. na poziomie
wyższym od
planowanego
tego tytułu na rok 2003. W związku z powyższym, pod koniec br. może
wystąpić konieczność redukowania wydatków, po to aby zmieścić się w
ustawowym limicie deficytu, co w praktyce oznaczałoby przeniesienie
części z ograniczanych wydatków na rok 2003 i tym samym większe
obciążenie przyszłorocznego budżetu.
Deficyt ekonomiczny sektora finansów publicznych prawdopodobnie
ukształtuje się w br. na poziomie znacząco wyższym niż 4,8% PKB zapisane
w ustawie budżetowej, przede wszystkim w konsekwencji wysokich
niedoborów funduszy celowych. Przedstawione przez Ministra Finansów
założenia projektu ustawy budżetowej na rok 2003 wskazują, że przy
uwzględnieniu czynników cyklicznych nastąpiłoby rozluźnienie polityki
fiskalnej. Nie będzie temu sprzyjało zwiększanie dochodów budżetu drogą
przyjmowania nadmiernie optymistycznych prognoz makroekonomicznych,
jak również jednorazowe działania przynoszące dodatkowe wpływy, takie
jak abolicja podatkowa i opłaty restrukturyzacyjne. Rząd nie dotrzymał
deklarowanej przez siebie zasady realnego wzrostu wydatków budżetu
centralnego o 1%, bowiem wydatki mają wzrosnąć realnie o 2,2% i wynieść
193,5 mld zł.
III. Podaż pieni
ą
dza, kredyty, stopy procentowe, kurs
walutowy
Roczna dynamika podaży pieniądza M3 obniżyła się, jednocześnie
ustabilizowała się dynamika pieniądza gotówkowego, spada zaś dynamika
depozytów, co świadczy o słabnącej na skutek spadku atrakcyjności lokat
bankowych skłonności do oszczędzania w bankach.
Utrzymuje się niska dynamika kredytów dla gospodarstw domowych; jej
roczne tempo wyniosło w sierpniu br. 8,5%. Dane sierpniowe nie
potwierdziły notowanego w poprzednich miesiącach ożywienia w
finansowaniu przedsiębiorstw przez banki. Roczne tempo kredytów dla
przedsiębiorstw wyniosło 1,8% wobec 2,7% w lipcu br.
W sierpniu i w pierwszej połowie września zahamowana została tendencja
do deprecjacji złotego. Związane to było w głównej mierze z zahamowaniem
aprecjacji euro na rynku światowym. W związku z powyższym, w sierpniu
br. indeksy efektywnych kursów złotego: nominalny i realne ustabilizowały
się praktycznie na poziomie lipca br.
IV. Ceny, oczekiwania inflacyjne
W sierpniu br. w wyniku dalszego spadku cen żywności roczny wskaźnik
cen towarów i usług konsumpcyjnych obniżył się z 1,3% do 1,2%. Obniżyły
się także wszystkie miary inflacji bazowej, choć w stopniu mniejszym niż w
ubiegłym miesiącu
Zgodnie z oczekiwaniami, w sierpniu br. w stosunku do lipca br. wzrosły
ceny produkcji sprzedanej przemysłu. Roczna dynamika tych cen będzie
prawdopodobnie w następnych miesiącach wyższa niż cen konsumpcyjnych,
a czynnikami ją pobudzającymi będą wysokie ceny ropy naftowej oraz
opóźniony efekt osłabienia złotego w ostatnich miesiącach.
utrzymuje się
niepewność co do
sytuacji finansów
publicznych
w 2003 r.
i w kolejnych latach
zmniejsza się
skłonność do
oszczędzania w
bankach, maleje
zainteresowanie
kredytami
gospodarstw
domowych
słabnie dynamika
kredytu dla
przedsiębiorstw
zahamowanie
tendencji osłabiania
się kursu złotego
roczny wskaźnik cen
towarów i usług
konsumpcyjnych
obniżył się do 1,2%
Kształtowanie się inflacji na niskim poziomie sprzyja utrwaleniu niskich
oczekiwań inflacyjnych. We wrześniu br. obniżyły się oczekiwania
inflacyjne zarówno osób prywatnych, jak i analityków bankowych, przy
czym spadek oczekiwań inflacyjnych dotyczy tak oczekiwanej stopy inflacji
w grudniu 2002 r., jak i w perspektywie 12-tu miesięcy. Oczekiwana przez
analityków bankowych na koniec br. stopa inflacji rocznej wyniosła 1,8%,
co oznacza jej obniżenie o 0,5 pkt. proc. w stosunku do deklaracji złożonych
w sierpniu br., natomiast oczekiwana stopa inflacji rocznej (sierpień 2003 r.)
wyniosła 2,9%, co oznacza jej obniżenie o 0,2 pkt. proc.
niskie oczekiwania
inflacyjne
