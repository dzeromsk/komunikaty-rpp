Warszawa, 8 lipca 2021 r.
Informacja po posiedzeniuRady Polityki Pieniężnej
w dniu 8 lipca 2021r.
Rada podjęła decyzję o utrzymaniustóp procentowych NBP na niezmienionym
poziomie:
•stopa referencyjna 0,10%;
•stopa lombardowa 0,50%;
•stopa depozytowa 0,00%;
•stopa redyskontowa weksli 0,11%;
•stopa dyskontowa weksli 0,12%.
NBP będzie nadal prowadził operacje zakupu skarbowych papierów wartościowych
oraz dłużnych papierów wartościowych gwarantowanych przez Skarb Państwa na
rynku wtórnym wramach strukturalnychoperacji otwartego rynku.Terminy oraz skala
prowadzonych działań będą uzależnione od warunków rynkowych. NBP będzie także
nadal oferował kredyt wekslowy przeznaczony na refinansowanie kredytów
udzielanych przedsiębiorcom przez banki.
W ostatnim okresie zasięg pandemii na świecie uległ ograniczeniu, choć wraz z
rozprzestrzenianiem się kolejnych mutacji wirusa wzrosła niepewność dotycząca jej
dalszego przebiegu. Stopniowe ograniczanie restrykcji sanitarnych przyczyniało się do
poprawy koniunktury w usługach wielu gospodarek. Towarzyszył temu dalszy wzrost
aktywności w sektorze przemysłowym przy jednoczesnym występowaniu ograniczeń
podażowych na niektórych rynkach. W strefie euro w II kw. nastąpiło ożywienie
aktywności gospodarczej, po spadku PKB w I kw.
Ceny wielu surowców, w szczególności ropy naftowej, w ostatnim okresie wzrosły i są
wyraźnie wyższe niż przed rokiem. Wraz z zaburzeniami podażowymi związanymi z
pandemią oddziałuje to w kierunku wyższej inflacji w gospodarce światowej, w tym w
gospodarkach rozwiniętych. Jednakże, ze względu naprzejściowy charakter czynników
podwyższających inflację, a takżeniepewność dotyczącą przyszłej koniunktury, główne
banki centralne utrzymują niskie stopy procentowe, prowadzą skup aktywóworaz
sygnalizują utrzymanie luźnej polityki pieniężnej w przyszłości.
W Polsce w ostatnich miesiącach trwałowyraźne ożywienie aktywności gospodarczej.
W maju br. istotnie wzrosła sprzedaż detaliczna, wspierana przez realizację odkładanych
wcześniej zakupów. Jednocześnie w przemyśle utrzymywała się bardzo dobra
koniunktura. Wyższa niż przed rokiem była takżeprodukcja budowlano-montażowa,
choć jej poziom pozostał wyraźnie niższy niż przed pandemią. Towarzyszył temu wzrost
przeciętnego zatrudnienia w sektorze przedsiębiorstworaz stabilizacja rocznej dynamiki
przeciętnych wynagrodzeń w tym sektorze.
Inflacja w Polsce według wstępnego szacunku GUS obniżyła się w czerwcu br. do 4,4%
r/r (w ujęciu miesięcznym wyniosła 0,1%). Jednocześnie inflacja bazowa po wyłączeniu
cen energii i żywności według wstępnych szacunków obniżyła się do najniższego
poziomu od ponad roku. Roczny wskaźnik inflacji CPI był nadal podwyższany przez
wysoką dynamikę cen paliw –związanąz wyraźnie wyższymi niż przed rokiem cenami
ropy naftowej na rynkach światowych–wzrost cen energii elektrycznej, który miał
miejsce na początku br.oraz podwyżki opłat za wywóz śmieci, a więc czynniki niezależne
od krajowej polityki pieniężnej.W kierunku wyższej inflacji oddziałuje takżewzrost
kosztów funkcjonowania przedsiębiorstw w warunkach pandemiioraz kosztów
transportu międzynarodowego i przejściowe zakłócenia w globalnych sieciach dostaw.
Wyżej wymienione czynniki przyczynią się prawdopodobnie do utrzymywania się
rocznego wskaźnika inflacji w najbliższych miesiącach powyżej górnej granicy odchyleń
od celu inflacyjnego. Jednocześnie w przyszłym roku, po wygaśnięciu czynników
przejściowo podwyższających dynamikę cen, oczekiwane jest obniżenie się inflacji.
Kształtowanie się inflacji w przyszłymroku będzie zależało od trwałości ożywienia
koniunktury, w tym od przyszłej sytuacji na rynku pracy po zakończeniu programów
pomocowych.
Dostępne prognozy wskazują, że w najbliższych kwartałach nastąpi dalsze ożywienie
koniunktury, choć skala i tempo tego ożywienia są obarczone wysoką niepewnością.
Głównym źródłem niepewności pozostaje dalszy przebieg pandemii i jej wpływ na
koniunkturę w kraju i za granicą. Pozytywnie na krajową koniunkturę wpływać będą
nadal działania ze strony polityki gospodarczej, w tym poluzowanie polityki pieniężnej
NBP dokonane w ub.r., a także przewidywane ożywienie w gospodarce światowej.
Tempo ożywienia gospodarczego w kraju będzie także uzależnione od dalszego
kształtowania się kursu złotego.
Rada zapoznała się z wynikami lipcowej projekcji inflacji i PKB z modelu NECMOD.
Zgodnie z projekcją –przygotowaną przy założeniu niezmienionychstóp procentowych
NBP oraz uwzględniającą dane dostępne do 22 czerwca 2021 r. –roczna dynamika cen
znajdzie się z 50-procentowym prawdopodobieństwem w przedziale 3,8–4,4% w 2021 r.
(wobec 2,7–3,6% w projekcji z marca 2021 r.), 2,5–4,1% w 2022 r. (wobec 2,0–3,6%) oraz
2,4–4,3% w 2023 r. (wobec 2,2–4,2%). Z kolei roczne tempo wzrostu PKB według projekcji
znajdzie się z 50-procentowym prawdopodobieństwem w przedziale 4,1–5,8% w 2021 r.
(wobec 2,6–5,3% w projekcji z marca 2021 r.), 4,2–6,5% w 2022 r. (wobec 4,0–6,9%) oraz
4,1–6,5% w 2023 r. (wobec 4,0–6,8%).
Jak wskazano w Założeniach polityki pieniężnej na rok 2021, inflacja –ze względu na szoki
makroekonomiczne i finansowe –może okresowo kształtować się powyżej lub poniżej
celu, w tym również poza określonym przedziałem odchyleń od celu. Reakcjapolityki
pieniężnej na szoki jest elastyczna i zależy od ich przyczyn oraz oceny trwałości ich
skutków, w tym wpływu na procesy inflacyjne. Prowadzona przez NBP polityka
pieniężna sprzyja utrwaleniu ożywienia aktywności gospodarczej po pandemicznej
recesji oraz stabilizuje inflację na poziomie zgodnym z celem inflacyjnym NBP w średnim
okresie.
Biorąc pod uwagę źródłai oczekiwany przejściowy charakter przekraczania przez
inflację celu NBPoraz niepewność dotyczącątrwałości i skali ożywienia gospodarczego,
NBP utrzymuje stopy procentowe na niezmienionym poziomie. Jednocześnie NBP będzie
nadal prowadził operacje zakupu skarbowych papierów wartościowych i dłużnych
papierów wartościowych gwarantowanych przez Skarb Państwa na rynku wtórnym w
ramach strukturalnych operacji otwartegorynku. Celem tych operacji jest zmiana
długoterminowej struktury płynności w sektorze bankowym, zapewnienie płynności
rynku wtórnego skupowanych papierów wartościowych oraz wzmocnienie
oddziaływania obniżenia stóp procentowych NBP na gospodarkę, tj. wzmocnienie
mechanizmu transmisji monetarnej. W celu wzmocnienia oddziaływania poluzowania
polityki pieniężnej na gospodarkę NBP może także stosować interwencje na rynku
walutowym. Terminy oraz skala prowadzonych działań będą uzależnione od warunków
rynkowych. NBP będzie także nadal oferował kredyt wekslowy przeznaczony na
refinansowanie kredytów udzielanych przedsiębiorcom przez banki.
Rada przyjęła Raport o inflacji – lipiec 2021.
