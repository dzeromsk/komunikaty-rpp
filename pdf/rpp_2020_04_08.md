Warszawa, 8 kwietnia 2020 r.
Informacja po posiedzeniu Rady Polityki Pieniężnej
w dniu 8 kwietnia2020r.
Rada podjęła decyzjęoobniżeniu stopy referencyjnej NBPo 0,50 pkt proc.,
tj. do poziomu 0,50%. Jednocześnie Rada ustaliła następujący poziom pozostałych stóp
procentowych NBP:
▪stopa lombardowa 1,00%;
▪stopa depozytowa 0,00%;
▪stopa redyskontowa weksli 0,55%;
▪stopa dyskontowa weksli 0,60%.
NBP będzie nadal –oprócz operacji podstawowych –prowadził operacje zasilające
sektor bankowy w płynność poprzez transakcje repo. Jednocześnie NBP będzie
prowadził operacje zakupu skarbowychpapierów wartościowych oraz dłużnych
papierów wartościowych gwarantowanych przez Skarb Państwa na rynkuwtórnym w
ramach strukturalnych operacji otwartegorynku. Terminy oraz skala prowadzonych
operacji będą uzależnione od warunków rynkowych.NBP będzie także oferował
kredyt wekslowy przeznaczony na refinansowanie kredytów udzielanych
przedsiębiorcom przez banki.
Napływające informacje wskazują, że pandemia COVID-19 oraz wprowadzone
działania zapobiegające jej dalszemu rozprzestrzenianiu przyczyniają się do
pogłębiającego się szybko spadku aktywności w wielu gospodarkach oraz bardzo silnego
pogorszenia nastrojów. Jednocześnie prognozy aktywności gospodarczej na świecie, w
tym u głównych partnerów gospodarczych Polski, sąznacząco rewidowane w dół. W celu
ograniczenia negatywnych gospodarczych skutków pandemii, a także stworzenia
warunków doszybkiego ożywienia aktywności po ustąpieniu obecnych zaburzeń, w
wielu krajach podejmowane są zakrojone na szeroką skalędziałania fiskalne stymulujące
koniunkturę. W Chinach pojawiają się pierwsze sygnały ożywienia aktywności
gospodarczej po jej silnym spadku na początku roku.
Wiele bankówcentralnych silnie poluzowało warunki monetarne poprzez obniżenie
stóp procentowych, zwiększenie płynności w sektorze bankowymoraz prowadzenie
skupu aktywów.
Aktualne prognozysugerują, że po ustąpieniu obecnych zaburzeń nastąpi poprawa
światowej koniunktury, co będzie wspierane przez podejmowane działania fiskalne oraz
poluzowanie monetarne. Jednocześnie tempo i skala poprawy koniunktury będązależały
od wpływu zaburzeń na dochody i nastroje podmiotów gospodarczych w dłuższym
okresie.
Ze względu na pogorszenie globalnych perspektyw gospodarczych utrzymuje się
podwyższona awersja do ryzyka na rynkach finansowych, co znajduje odzwierciedlenie
w zwiększonejzmiennościcen wielu aktywów, a także zacieśnieniu warunków
finansowania. Jednocześnie od początku roku wyraźnie obniżyły się ceny ropy naftowej
na rynku światowym, czemu towarzyszył spadek cen części surowców żywnościowych.
W Polsce koniunktura w pierwszych miesiącach roku była relatywnie dobra, jednak
podejmowane działania mające na celu ograniczenie epidemii przyczyniają się do spadku
aktywności gospodarczej, którego skala w krótkim okresie może być bardzo istotna.
Towarzyszyć temu będzie pogorszenie sytuacji na rynku pracy i spadek dochodówdo
dyspozycji gospodarstw domowych. W dalszej perspektywie powinno jednak nastąpić
stopniowe ożywienie aktywności gospodarczej, czemu będą sprzyjać wprowadzane w
Polsce i wielu innych krajach pakiety stymulacyjne, a także silne fundamenty
makroekonomiczne polskiej gospodarki związane zniskim poziomem wewnętrznegoi
zewnętrznego zadłużeniaoraz wysoką konkurencyjnością, a także dywersyfikacją
geograficzną i sektorową polskiego eksportu.
Oczekiwany spadek globalnej aktywności gospodarczej wraz z niższymi cenami
surowców oraz osłabieniemkrajowego popytu będą oddziaływały w kierunku istotnego
obniżenia dynamiki cen. W efekcie, mimo poluzowania politykipieniężnej NBPw
ostatnim okresie, utrzymuje sięryzyko spadku inflacji poniżejcelu inflacyjnegoNBP w
horyzoncie oddziaływania polityki pieniężnej.
Biorąc pod uwagę powyższe uwarunkowaniaRada zdecydowała o poluzowaniu
warunków monetarnych. W tym celu Rada ponownie obniżyła stopy procentowe NBP.
NBP będzie nadal –oprócz operacji podstawowych –prowadził operacje zasilające
sektor bankowy w płynność poprzez transakcjerepo. NBP będzie prowadził operacje
zakupu skarbowych papierów wartościowych oraz dłużnych papierów wartościowych
gwarantowanych przez Skarb Państwa –na rynku wtórnym w ramach strukturalnych
operacji otwartego rynku. Celem tych operacji będzie zmiana długoterminowej struktury
płynności w sektorze bankowym, zapewnienie płynności rynku wtórnego skupowanych
papierów wartościowychoraz wzmocnienie oddziaływania obniżenia stóp procentowych
NBP na gospodarkę, tj. wzmocnienie mechanizmu transmisji monetarnej. Terminy oraz
skala prowadzonych operacji będą uzależnione od warunków rynkowych.
NBP będzie także oferował kredyt wekslowy przeznaczony na refinansowanie
kredytów udzielanych przedsiębiorcom przez banki.
Podejmowane przez NBP działaniamają na celu poluzowanie warunków
finansowych w gospodarce i ograniczenie negatywnych konsekwencji gospodarczych
pandemii, wspierająctym samym utrzymanie stabilności makroekonomicznej i
finansowej. Będą one także sprzyjaćożywieniu krajowej aktywności gospodarczejpo
ustąpieniu obecnych zaburzeń. W efekcie, działania te ograniczą ryzyko obniżenia się
inflacji poniżej celu inflacyjnego NBP w średnim okresie.
