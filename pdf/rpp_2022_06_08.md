1/3
Warszawa, 8 czerwca 2022 r.
Informacja po posiedzeniu Rady Polityki Pieniężnej
w dniu 8 czerwca 2022 r.
Rada podjęła decyzję o podwyższeniu stopy referencyjnej NBP o 0,75 pkt proc., tj. do
poziomu 6,00%. Jednocześnie Rada ustaliła następujący poziom pozostałych stóp
procentowych NBP:
▪stopa lombardowa 6,50%;
▪stopa depozytowa 5,50%;
▪stopa redyskontowa weksli 6,05%;
▪stopa dyskontowa weksli 6,10%.
Napływające informacjewskazują, że dynamika aktywności w gospodarce światowej
stopniowo spowalnia. W ostatnich miesiącach nastąpiło wyraźne pogorszenie
koniunktury w części gospodarek wschodzących,w tym w Chinach, przy wciąż
relatywnie korzystnej koniunkturze w największych gospodarkach rozwiniętych.
Negatywnie na aktywność gospodarczą na świecie oddziałują wysokie ceny surowców i
komponentów produkcji, utrzymujące się zaburzenia w funkcjonowaniu globalnych sieci
dostaw oraz konsekwencje agresji zbrojnej Rosji przeciw Ukrainie.
Inflacja na świecie nadal rośnie, osiągając w wielu krajach najwyższe poziomy od dekad.
Jednocześnie wyraźniepodwyższane są prognozy inflacji na najbliższe kwartały.
Głównym źródłem wzrostu dynamiki cen pozostają wysokie ceny surowców oraz
przedłużające się zaburzenia w globalnych łańcuchach podażyi transporcie
międzynarodowym, nasilone przez efekty wojny. W części gospodarek do wzrostu cen
przyczyniają się także wysoka dynamika popytu i rosnące koszty pracy. W efekcie rośnie
również inflacja bazowa.
W warunkach silnegowzrostu inflacji wiele banków centralnych zacieśnia politykę
pieniężną. Rezerwa Federalna Stanów Zjednoczonych zakończyła skup netto aktywówi
podwyższa stopy procentowe. Z kolei EBC utrzymuje ujemne stopy procentowe, jednak
zmniejsza skalę skupu aktywów. Banki centralne wielu gospodarek, wtym w Europie
Środkowo-Wschodniej, kontynuują podwyższanie stóp procentowych.
2/3
W Polsce – według wstępnego szacunku GUS – wzrost PKB w I kw. br. wyniósł 8,5% r/r,
przy czym duży wkład do wzrostu miał przyrost zapasów, a dynamika konsumpcji i
inwestycji obniżyła się. Dostępne dane wskazują, żew II kw. utrzymuje się korzystna
koniunktura, jednak dynamika aktywności gospodarczej obniży się. Jednocześnie nadal
rośnie zatrudnienie, czemu towarzyszy dalszy spadek bezrobocia i wyraźny wzrost
wynagrodzeń. W kolejnych kwartałach można oczekiwać utrzymywaniasię relatywnie
korzystnej koniunktury, choć prognozowane jest dalsze spowolnieniewzrostu
gospodarczego, a perspektywy koniunktury, zarównow Polsce, jak i na świecie,
obarczone są znaczną niepewnością.
Inflacja w Polsce –według wstępnych danych GUS –wzrosła w maju 2022 r. do 13,9% r/r.
Podwyższona inflacja wynika głównie z silnegowzrostu światowych ceny surowców
energetycznych i rolnych –w znacznej części będących konsekwencją rosyjskiej agresji
przeciw Ukrainie –oraz wcześniejszych wzrostówregulowanych krajowych taryf na
energię elektryczną, gaz ziemny i energię cieplną. Inflacja jest także podwyższanaprzez
efekty zaburzeń w globalnych łańcuchach dostawi wysokie koszty transportu w handlu
międzynarodowym. Jednocześnie wzrostowicen w Polsce sprzyja utrzymujący się
wysoki popyt pozwalający przenosić przedsiębiorstwom wzrost kosztów na ceny finalne.
Inflację ogranicza natomiast obniżenie części stawek podatkowych w ramach Tarczy
Antyinflacyjnej. W nadchodzącychkwartałach oczekiwane jest utrzymanie się
oddziaływania czynników obecnie podwyższającychdynamikę cen, w tym związanych z
rosyjskąagresjązbrojnąprzeciw Ukrainie.Jednocześnie podwyższanie stóp
procentowych NBP wraz z wygasaniem wpływu szoków obecnie podbijających ceny
będzie oddziaływać w kierunkustopniowego obniżania się inflacji w kolejnych latach.
Obniżaniu inflacji powinno sprzyjać także umocnienie złotego, które w ocenie Rady
będzie spójne z fundamentami polskiej gospodarki.
Rada oceniła, żeutrzymuje się ryzykokształtowania się inflacji powyżej celu inflacyjnego
NBP w horyzoncie oddziaływania polityki pieniężnej.Aby ograniczyćto ryzyko, a więc
dążąc do obniżenia inflacji do celu NBP w średnim okresie, Rada postanowiła ponownie
podwyższyć stopy procentowe NBP. Podwyższenie stóp procentowych NBP będzietakże
oddziaływać w kierunkuograniczenia oczekiwań inflacyjnych.
Dalsze decyzje Rady będą zależne od napływających informacjidotyczących perspektyw
inflacji i aktywności gospodarczej, w tym od wpływu agresji zbrojnej Rosji przeciw
Ukrainiena polską gospodarkę.
3/3
NBP będzie podejmował wszelkie niezbędne działania w celu zapewnienia stabilności
makroekonomicznej i finansowej, w tym przede wszystkim w celu ograniczenia ryzyka
utrwalenia się podwyższonej inflacji. NBP może stosować interwencje na rynku
walutowym, w szczególności w celu ograniczenia niezgodnych z kierunkiem
prowadzonej polityki pieniężnej wahań kursu złotego.
