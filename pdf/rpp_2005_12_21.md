Narodowy Bank Polski
Rada Polityki Pieniężnej
00-919 Warszawa, ulica Świętokrzyska 11/21, telefon (22) 826 99 55, fax (22) 826 37 51,
telex 81 46 81 nbp.pl
Warszawa, 21 grudnia 2005 r.
INFORMACJA PO POSIEDZENIU RADY POLITYKI PIENIĘŻNEJ
w dniach 20-21 grudnia 2005 r.
Rada postanowiła utrzymać stopy procentowe NBP na niezmienionym poziomie:
• stopa referencyjna 4,50% w skali rocznej;
• stopa lombardowa 6,00% w skali rocznej;
• stopa depozytowa 3,00% w skali rocznej;
• stopa redyskonta weksli 4,75% w skali rocznej
oraz utrzymaćłagodne nastawienie w polityce pieniężnej.
==================================================================
Od ostatniego posiedzenia Rady nieznacznie podwyższono prognozy wzrostu
gospodarczego na 2006 r. w strefie euro. Nie zmieniły się natomiast znacząco prognozy wzrostu
gospodarczego w Stanach Zjednoczonych.W listopadzieroczne tempo wzrostu cen
konsumpcyjnych w strefie euro obniżyło się do 2,3% z 2,5% r/r w październiku, podczas gdy w
Stanach Zjednoczonych obniżyło się ono z 4,3% do 3,5%. Prognozy inflacji dla strefy euro i
Stanów Zjednoczonych na przyszły rok nie zmieniły się istotnie. W grudniu br. wzrosły ceny ropy
naftowej.Od posiedzenia Rady w listopadzie cena ropy Brent wzrosła o 6,1 USD za baryłkę, tj. o
11,6%. Prognozowane ceny tego surowca na 2006 r. nie zmieniły się znacząco. Nadal należy brać
pod uwagę dużą niepewność dotycząca wpływu znacznego skumulowanego wzrostu cen ropy na
tempo wzrostu gospodarczego oraz inflację.
Dane opublikowane od ostatniego posiedzenia Rady wskazują na wzmocnienie tendencji
wzrostowych w polskiej gospodarce obserwowanych od II kw. br. W listopadzie tempo wzrostu
produkcji przemysłowej było wyższe od oczekiwań ośrodków zewnętrznych oraz NBP i wyniosło
8,5% r/r, a po wyeliminowaniu czynników sezonowych 7,4% wobec 6,8% przed miesiącem.
Roczna dynamika produkcji budowlano-montażowej obniżyła się z 6,8% w październiku do 5,9%
w listopadzie, a po wyeliminowaniu czynników sezonowych z 9,8% do 8,6%.
Od początku roku utrzymuje się umiarkowany wzrost zatrudnienia w sektorze
przedsiębiorstw. W listopadzie br. zatrudnienie wzrosło w przedsiębiorstwach o 2,4 proc. r/r i była
to najwyższa roczna dynamika tego wskaźnika w br. Wskazywałoby to, że sytuacja na rynku pracy
nadal ulega stopniowej poprawie.
Listopad br. był drugim z kolei miesiącem znacznie szybszego od oczekiwań NBP i
ośrodków zewnętrznych wzrostu płac w sektorze przedsiębiorstw (nominalny wzrost o 6,9 proc. r/r
wobec 6,4 proc. r/r w październiku). Do tak wysokiej dynamiki przyczyniło się przesunięcie wypłat
premii rocznych w górnictwie. Jednak nawet po wyłączeniu tego typu czynników jednorazowych
dynamika wynagrodzeń w pierwszych dwóch miesiącach IV kw. br. była wyższa od średniej dla
pierwszych trzech kwartałów br. Oznacza to, że przyspieszeniu produkcji towarzyszy wzrost
dynamiki płac. Należy podkreślić, że niezbędnym warunkiem trwałego przyspieszenia tempa
wzrostu gospodarczego opartego na wzroście zatrudnienia jest utrzymanie dyscypliny płac w
przedsiębiorstwach.
-2 -
Kształtowanie się inflacji w listopadzie było zbieżne z oczekiwaniami dotyczącymi IV kw.
2005 r. przedstawionymi w sierpniowym Raporcie o inflacji. Roczne tempo wzrostu cen
konsumpcyjnych w listopadzie obniżyło się i wyniosło 1,0%. Do obniżenia się rocznego wskaźnika
inflacji przyczynił się głównie spadek cen żywności i napojów bezalkoholowych oraz cen paliw.
Spadek cen żywności w listopadzie wynikał m. in. z wprowadzenia restrykcji w polskim eksporcie
żywności do Rosji oraz spadku popytu na mięso drobiowe wywołanego efektem ptasiej grypy.
W listopadzie br. utrzymał się spadek cen produkcji sprzedanej przemysłu w ujęciu rocznym
(spadek o 0,4% r/r; tj. wzrost o 0,1% m/m). Na kształtowanie się niskiego wskaźnika cen produkcji
sprzedanej przemysłu wpłynęły mocniejszy niż rok temu kurs złotego oraz umiarkowana dynamika
popytu krajowego.
Od ostatniego posiedzenia Rady kurs złotego nie zmienił się istotnie i był nadal mocniejszy
niż prognozowany w sierpniowej projekcji inflacji.
Rada ocenia, że niska inflacja w listopadzie może sygnalizować, iż powrót inflacji do celu
nastąpi później niż oceniano w czasie poprzednich posiedzeń. Przewiduje się, że przy założeniu
braku wstrząsów po osiągnięciu celu inflacja będzie utrzymywać się na poziomie zbliżonym do
celu inflacyjnego. Pełniejsza ocena perspektyw inflacji będzie możliwa w styczniu 2006 r. po
opublikowaniu projekcji inflacji.
Rada podtrzymuje przekonanie, że najbardziej korzystna dla Polski byłaby realizacja
strategii gospodarczej nastawionej na stworzenie warunków zapewniających wprowadzenie euro w
najbliższym możliwym terminie, co przyczyniłoby się do przyspieszenia długofalowego wzrostu
gospodarczego.
Ponadto na bieżącym posiedzeniu Rada:
•podjęła uchwałę zmieniającą uchwałę w sprawie zasad rachunkowości, układu aktywów i
pasywów bilansu, rachunku zysków i strat Narodowego Banku Polskiego,
w związku z upływem terminu obowiązywania przepisów przejściowych dotyczących ujęcia
i wyceny operacji gospodarczych w walutach obcych. Zgodnie z wprowadzonymi
zmianami, od dnia 1 stycznia 2006 r. zasadami rachunkowości stosowanymi w Europejskim
Systemie Banków Centralnych, obowiązującymi dotychczas jedynie dla aktywów i
pasywów w walutach obcych związanych z gromadzeniem i zarządzaniem rezerwami
dewizowymi, zostaną również objęte aktywa i pasywa w walutach obcych niezwiązane z
gromadzeniem i zarządzaniem rezerwami dewizowymi (waluty obce w oddziałach NBP).
•podjęła uchwałę zmieniającą uchwałę w sprawie zasad prowadzenia operacji otwartego
rynku, dostosowującą jej brzmienie do zapisów przyjętych przez RPP w Założeniach
polityki pieniężnej na 2006 r. Wprowadzone zostały m.in. następujące modyfikacje:
1\. w przypadku operacji dostrajających przewidziana została możliwość dokonywania przez
NBP, niezależnie od operacji typu repo, także transakcji typu reverse repo,
2\. w ramach przeprowadzanych operacji strukturalnych, NBP - oprócz zakupu papierów
wartościowych na rynku wtórnym - będzie mógł dokonywać także ich sprzedaży.
•zatwierdziła plan finansowy NBP na 2006 r.
Następne posiedzenie Rady odbędzie się 24 stycznia 2006 r. i będzie poświęcone
rozpatrzeniu projektu Raportu o inflacji. Raport zostanie ostatecznie przyjęty na posiedzeniu w
dniach 30-31 stycznia 2006 r.
