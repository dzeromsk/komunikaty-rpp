Warszawa, 6 listopada 2019 r.
Informacja po posiedzeniu Rady Polityki Pieniężnej
w dniach 5-6 listopada 2019r.
Rada postanowiła utrzymać stopy procentowe NBP na niezmienionym poziomie:
▪stopa referencyjna 1,50%;
▪stopa lombardowa 2,50%;
▪stopa depozytowa 0,50%;
▪stopa redyskonta weksli 1,75%.
Tempo wzrostu w gospodarce światowej pozostaje relatywnie niskieoraz utrzymuje
się niepewność dotycząca perspektyw kształtowania się globalnej koniunktury. W strefie
euro, wraz z trwającądekoniunkturąw przemyśle, roczna dynamika PKB w III kw. br.
obniżyła się. W Stanach Zjednoczonych koniunktura wciąż jest relatywnie dobra, jednak
tempo wzrostu PKB w III kwartalew tej gospodarce również się zmniejszyło.
Jednocześnie wChinach dynamika aktywności gospodarczej w dalszym ciągu spowalnia.
Inflacja w wielu krajach obniżyła się w ostatnich miesiącach i nadal kształtuje się na
umiarkowanym poziomie, czemu sprzyjają niższe niż przed rokiem ceny ropy naftowej.
W szczególności niska jest inflacja w strefie euro.
Europejski Bank Centralny –po obniżeniu stopy depozytowej głębiej poniżej zera we
wrześniu –utrzymuje jąna niezmienionym poziomie. JednocześnieEBC wznowił
program skupu aktywówi sygnalizuje utrzymywanie luźnej polityki pieniężnej w
kolejnych kwartałach. Rezerwa Federalna Stanów Zjednoczonych w październiku po raz
kolejny obniżyła stopy procentowe.
W Polsce utrzymuje się dobra koniunktura, chociaż napływające dane wskazują na
prawdopodobne obniżenie się tempa wzrostu gospodarczego w III kw., do czego
przyczynia się głównie osłabienie koniunktury za granicą. Stabilizująco na dynamikę PKB
oddziałuje rosnąca konsumpcja, wspierana przez zwiększające się zatrudnienie i płace,
bardzo dobre nastroje konsumentów oraz wypłaty świadczeń społecznych.Napływające
dane wskazują jednocześnie na dalszy, choć wolniejszy wzrost inwestycji w gospodarce.
Inflacja w październikubr. –według szybkiego szacunku GUS –wyniosła 2,5% r/r.
Dynamika cen żywności, pomimo stopniowego obniżania się, pozostaje podwyższona i
oddziałuje w kierunku wyższej inflacji. Ograniczająco na dynamikę cen wpływają
natomiast niższe niż przed rokiem ceny energii, w tym paliw. Jednocześnie inflacja
bazowa w ostatnim okresie wzrosła, pozostając jednak na umiarkowanym poziomie.
Rada zapoznała się z wynikami listopadowej projekcji inflacji i PKB przygotowanej
przy założeniu niezmienionych stópprocentowych NBP. Listopadowa projekcja
uwzględnia dane i informacje opublikowane do 18 października br. Zgodnie z
listopadowąprojekcją z modelu NECMOD roczna dynamika cen znajdzie się z 50-
procentowym prawdopodobieństwem w przedziale 2,2–2,4% w 2019 r. (wobec 1,7–2,3%
w projekcji z lipca 2019 r.), 2,1–3,6% w 2020 r. (wobec 1,9–3,7%) oraz 1,6–3,6% w 2021 r.
(wobec 1,3–3,5%). Z kolei roczne tempowzrostu PKB według tej projekcji znajdzie się z
50-procentowym prawdopodobieństwem w przedziale 3,9–4,7% w 2019 r. (wobec 3,9–
5,1% w projekcji z lipca 2019 r.), 2,7–4,4% w 2020 r. (wobec 3,0–4,8%) oraz 2,3–4,2%
w 2021 r.(wobec 2,4–4,3%).
W ocenie Rady perspektywy krajowej koniunktury pozostają korzystne, a dynamika
PKB –mimo oczekiwanego obniżenia –utrzyma się w najbliższych kwartałach na
relatywnie wysokim poziomie. Jednocześnie utrzymuje się niepewność dotycząca skali i
trwałości osłabienia koniunktury za granicą oraz jego wpływu na krajową aktywność
gospodarczą.Inflacja –po przejściowym wzroście w I kw. 2020 r.–w horyzoncie
oddziaływania polityki pieniężnej będzie się kształtować w pobliżu celu inflacyjnego.
Taką ocenę wspierają wyniki listopadowej projekcji inflacji i PKB.
Rada ocenia, że obecny poziom stóp procentowych sprzyja utrzymaniu polskiej
gospodarki na ścieżce zrównoważonego wzrostu oraz pozwala zachować równowagę
makroekonomiczną.
Rada przyjęła Raport o inflacji –listopad 2019 r., podjęła uchwałę w sprawie zasad
tworzenia i rozwiązywania rezerwy na pokrycie ryzyka zmian kursu złotego do walut
obcych w Narodowym Banku Polskim oraz uchwałę zmieniająca uchwałę w sprawie
zasad rachunkowości NBP.
