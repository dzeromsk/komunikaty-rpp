1/2
MERGEFORMA
T
Warszawa, 8 lutego 2017 r.
Informacja po posiedzeniu Rady Polityki Pieniężnej
w dniach 7-8 lutego 2017 r.
Rada postanowiła utrzymać stopy procentowe NBP na niezmienionym poziomie:
stopa referencyjna 1,50%;
stopa lombardowa 2,50%;
stopa depozytowa 0,50%;
stopa redyskonta weksli 1,75%.
Wzrost aktywności gospodarczej za granicą pozostaje umiarkowany, przy czym
prognozy koniunktury w gospodarce światowej poprawiły się w ostatnim okresie.
W strefie euro utrzymuje się stopniowe ożywienie, czemu sprzyja wyraźnapoprawa
nastrojóww przemyśle. W Stanach Zjednoczonych koniunktura jest nadal wspierana
przez poprawę sytuacji na rynku pracywyrażającą się zarówno wzwiększaniu
zatrudnienia, jak i wzroście płac. W Chinach w IV kw. ub.r. –po kilku latach
spowolnienia –wzrost PKB nieznacznie przyśpieszył. Towarzyszyło temu zmniejszanie
się skali recesji w Rosji.
Ceny surowców na rynkach światowychsą istotnie wyższe niż rok wcześniej.
Przyczynia się to do wzrostu inflacjiw wielu krajach. Jednocześnie niska presja
popytowa w wielu gospodarkach, w tym w strefie euro, ogranicza wzrost inflacji
i sprawia, że inflacja bazowa kształtuje się na umiarkowanym poziomie.
Europejski Bank Centralny utrzymuje stopy procentowe na poziomie bliskim zera,
w tym stopę depozytową poniżej zera. EBC kontynuuje także program skupu aktywów
finansowych. Rezerwa Federalna Stanów Zjednoczonych sygnalizujenatomiast
kontynuację podwyższania stóp procentowych w bieżącym roku.
W Polsce wstępne dane o PKB w 2016 r. wskazują, żew IV kw. ub.r. roczne tempo
wzrostu gospodarczegobyłozbliżonedo obserwowanego w poprzednim kwartale.
Głównym czynnikiem wzrostu pozostałrosnący popyt konsumpcyjny wspierany przez
wzrost zatrudnienia i płac, bardzo dobre nastroje konsumentów oraz wypłaty świadczeń
wychowawczych. Dodatni wkład do wzrostu PKB miał także eksport netto oraz przyrost
zapasów. Jednocześnie nastąpiło ograniczenie spadku inwestycji. Do mniejszego spadku
inwestycji przyczyniłosię prawdopodobnie zwiększenie wykorzystania środków
unijnych z nowej perspektywy finansowej UE.
W ostatnich miesiącach wzrosła –podobnie jak w wielu krajach na świecie –roczna
dynamika cen towarówi usług konsumpcyjnych. Do wzrostu cen przyczyniająsię
głównie wyższe ceny surowcówna rynkach światowych, a więc czynniki pozostające
poza bezpośrednim wpływem krajowej polityki pieniężnej. Jednocześnie presję
2/2
MERGEFORMA
T
inflacyjną nadal ogranicza umiarkowanadynamika jednostkowych kosztów pracy oraz
ujemna luka popytowa w krajowej gospodarce.
W ocenie Rady, po wzroście inflacji w pierwszych miesiącach roku, dynamika cen
ustabilizuje sięw kolejnych kwartałach.Do wyższego wskaźnikacen będą się
przyczyniałygłównie efekty wzrostu cen surowcówna rynkach światowych. Biorąc pod
uwagę zewnętrzny i najprawdopodobniej przejściowy charakter czynników
powodujących wzrost dynamiki cen, przy jednocześnie niskiej wewnętrznej presji
popytowej, Rada ocenia, żeryzyko trwałego przekroczenia celu inflacyjnego w średnim
okresie jest niewielkie.
Rada podtrzymuje ocenę, że w świetle dostępnych danych i prognozobecny poziom
stóp procentowych sprzyja utrzymaniu polskiej gospodarki na ścieżce zrównoważonego
wzrostu oraz pozwala zachować równowagę makroekonomiczną.
