Warszawa, 14 lipca 2020 r.
Informacja po posiedzeniu Rady Polityki Pieniężnej
w dniu 14 lipca 2020r.
Rada podjęła decyzję outrzymaniu stopy referencyjnej NBP napoziomie0,10%.
Jednocześnie Rada ustaliła następujący poziom pozostałych stóp procentowych NBP:
•stopa lombardowa 0,50%;
•stopa depozytowa 0,00%;
•stopa redyskontowa weksli 0,11%;
•stopa dyskontowa weksli 0,12%.
NBP będzie nadal prowadził operacje zakupu skarbowych papierów wartościowych
oraz dłużnych papierów wartościowych gwarantowanych przez Skarb Państwa na
rynku wtórnym wramach strukturalnychoperacji otwartego rynku.Terminy oraz skala
prowadzonych operacjibędą uzależnione od warunków rynkowych.
NBP będzie także oferował kredyt wekslowy przeznaczonyna refinansowanie
kredytów udzielanych przedsiębiorcom przez banki.
Napływające dane potwierdzają, że pandemia COVID-19 przyczyniła się do spadku
aktywności gospodarczej na świecie, w tym recesji wgospodarkach będących głównymi
partnerami handlowymi Polski. Jednocześnie –wraz ze stopniowym łagodzeniem
restrykcji związanych z pandemią–poprawiły się nastroje w wielu gospodarkach, czemu
towarzyszyło ożywienie aktywności gospodarczej. Aktualne prognozy wskazują, że w II
połowie br. nastąpi dalsza poprawa koniunktury w gospodarce światowej, choć poziom
aktywności będzie niższy niż przed pandemią.Utrzymuje sięniepewność dotycząca
tempa i trwałości poprawy koniunktury na świecie w kolejnych kwartałach.
Dalszej poprawie światowej koniunktury sprzyjać będą podjęte działaniafiskalne, a
także towarzyszące im poluzowanie polityki pieniężnej, w tym poprzez obniżenie stóp
procentowych oraz skup aktywów.
Na światowych rynkach finansowych w ostatnich tygodniach nastąpiła pewna
poprawa nastrojów.Towarzyszył jej wzrost cen części surowców, które jednak pozostają
wyraźnie niższe niż na początkuroku. Wraz z obniżeniem aktywności gospodarczej
oddziałujeto w kierunku utrzymywania się niskiej inflacji w wielu krajach, w tym u
głównych partnerów handlowych Polski.
W Polsce napływające informacje sugerująstopniową poprawę nastrojów oraz
ożywienie aktywności gospodarczej, która pozostaje jednak niższa niż przed pandemią.
Towarzyszy temu dalszy, choć ograniczony spadek zatrudnienia i wyraźne obniżenie
dynamiki wynagrodzeń w przedsiębiorstwach. Według wstępnego szacunku GUS
inflacja w czerwcu wyniosła 3,3% r/r.
Można oczekiwać, że w kolejnych miesiącachkontynuowane będzie ożywienie
aktywności gospodarczej. Będzie temu sprzyjaćpoprawa koniunktury w otoczeniu
polskiej gospodarki oraz działania ze strony polityki gospodarczej, w tym poluzowanie
polityki pieniężnej NBP.Jednocześnie skala oczekiwanego ożywienia aktywności może
być ograniczana przez niepewność dotyczącą skutków pandemii, niższe dochody oraz
słabsze niż w poprzednich latach nastroje podmiotów gospodarczych. Tempo ożywienia
gospodarczego może być także ograniczane przez brak wyraźnego dostosowania kursu
złotego doglobalnego wstrząsu wywołanego pandemią oraz poluzowania polityki
pieniężnej NBP.
Rada zapoznała się z wynikami lipcowej projekcji inflacji i PKB przygotowanej przy
założeniu niezmienionych stóp procentowych NBP. Lipcowaprojekcja uwzględnia dane
i informacje opublikowane do 30 czerwca br. Zgodnie z lipcową projekcją z modelu
NECMOD roczna dynamika cen znajdzie się z 50-procentowym prawdopodobieństwem
w przedziale 2,9–3,6% w 2020 r. (wobec 3,1–4,2% w projekcji z marca 2020 r.), 0,3–2,2% w
2021 r. (wobec 1,7–3,6%) oraz 0,6–2,9% w 2022 r. (wobec 1,3–3,4%). Z kolei roczne tempo
wzrostu PKB według tej projekcji znajdzie się z 50-procentowym prawdopodobieństwem
w przedziale -7,2 – -4,2% w 2020 r. (wobec 2,5–3,9% w projekcji z marca 2020 r.), 2,1–6,6%
w 2021 r. (wobec 2,1–3,9%) oraz 1,9–6,0% w 2022 r. (wobec 1,8–3,7%).
NBP będzie nadal prowadził operacje zakupu skarbowych papierów wartościowych i
dłużnych papierów wartościowych gwarantowanych przez Skarb Państwa na rynku
wtórnymw ramach strukturalnych operacji otwartego rynku. Celem tych operacji jest
zmiana długoterminowej struktury płynności w sektorze bankowym, zapewnienie
płynności rynku wtórnego skupowanychpapierów wartościowychoraz wzmocnienie
oddziaływania obniżenia stóp procentowych NBP na gospodarkę, tj. wzmocnienie
mechanizmu transmisji monetarnej. Terminy oraz skala prowadzonychoperacji będą
uzależnione od warunków rynkowych.
NBP będzie także nadal oferował kredyt wekslowy przeznaczony na refinansowanie
kredytów udzielanych przedsiębiorcom przez banki.
Poluzowanie politykipieniężnej NBP łagodzi negatywne skutki pandemii,
ograniczając skalę spadku aktywności gospodarczej oraz wspierając dochody
gospodarstw domowych i firm. W efekcie, przyczynia się do ograniczenia spadku
zatrudnienia oraz pogorszenia sytuacji finansowej firm, oddziałując w kierunku
szybszego ożywienia gospodarczego po zakończeniu pandemii. Działania NBP
ograniczają ryzyko obniżenia się inflacji poniżej celu inflacyjnego NBP w średnim okresie
oraz –poprzez pozytywny wpływ na sytuację finansową kredytobiorców –oddziałują w
kierunku wzmocnienia stabilności systemu finansowego.
Rada przyjęła Raport o inflacji – lipiec 2020.
