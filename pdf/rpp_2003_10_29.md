I. Ocena sytuacji gospodarczej
We wrześniu br. utrzymywały się pozytywne tendencje w
koniunkturze przedsiębiorstw. W strefie euro wskaźniki obrazujące
zaufanie kół biznesu wzrosły, a w USA ustabilizowały się na wysokim
poziomie. W USA optymizm przedsiębiorstw znalazł potwierdzenie w
wyższej niż oczekiwał rynek dynamice produkcji przemysłowej
(miesięczny wzrost wyniósł we wrześniu 0,4% wobec spadku o 0,1% w
sierpniu).
W strefie euro stopniowo poprawiały się także nastroje
konsumentów. W USA, z uwagi na słabą poprawę sytuacji na rynku pracy,
wskaźniki obrazujące zaufanie gospodarstw domowych były nadal
niestabilne.
Średnia cena ropy Brent wyniosła we wrześniu br. 27,1 USD/b i była
niższa w porównaniu z sierpniem o 2,8 USD/b. W październiku ceny ropy
zaczęły rosnąćw efekcie decyzji OPEC o zmniejszeniu limitów
wydobycia. 10 października br. cena wzrosła do 31,8 USD/b. W
październiku zweryfikowano prognozy cen ropy. Na 2003 r. obniżono
prognozę do 29,2 USD/b (z powodu niższych niż przewidywano cen w III
kwartale br.), a na 2004 r. dokonano korekty w górę z 26,0 USD/b do 26,6
USD/b.
W sierpniu 2003 r., po przejściowym pogorszeniu odnotowanym w
lipcu br., nastąpiła poprawa deficytu bilansu obrotów bieżących. W
porównaniu z sierpniem 2002 r. ujemne saldo na rachunku obrotów
bieżących zmniejszyło się o 100 mln EUR, a od początku 2003 r. o blisko
2 mld EUR.
Wzrost wartości wpływów z eksportu (o 5,4% w porównaniu z
sierpniem 2002 r.) był wyższy niżśrednio od początku roku (4,9%), co
potwierdza obserwowane w poprzednich miesiącach korzystne tendencje
w eksporcie. Natomiast wysoki wzrost wypłat za import odnotowany w
lipcu br. nie miał już miejsca w sierpniu br. W sierpniu 2003 r. wartość
wypłat za import obniżyła się o 1,1% w porównaniu z sierpniem 2002, a
od początku bieżącego roku o 0,2%.
Korzystne tendencje w handlu zagranicznym potwierdzają dane GUS.
Wskazują one na zmniejszenie w okresie styczeń-sierpień 2003 r.
ujemnego salda obrotów handlowych o 1,2 mld EUR w porównaniu z
odpowiednim okresem roku poprzedniego. Według wstępnych danych w
ciągu ośmiu miesięcy 2003 r. wartość eksportu w EUR wzrosła o 4,3%
(podczas gdy w ciągu siedmiu miesięcy o 3,4%). Niższy był jednocześnie
spadek wartości importu (0,1% wobec 1,0%). Przyśpieszeniu uległa
dynamika eksportu do Unii Europejskiej. Najwyższą dotychczas dynamiką
charakteryzuje się sprzedaż do krajów Europy Środkowej i Wschodniej.
Poprawa klimatu
inwestycyjnego w
USA i strefie euro
Wysokie ceny
ropy naftowej na
rynkach
światowych
Poprawa deficytu
bilansu
płatniczego w
sierpniu
2
We wrześniu br. w porównaniu z wrześniem ub.r. produkcja
przemysłu ogółem była większa o 11,1%, w tym przemysłu przetwórczego
o 12,6%. Wyższe tempo wzrostu produkcji przemysłu wynika po części z
większej liczbydni roboczych w porównaniu z wrześniem ubiegłego roku
(jeden dzień różnicy). Po wyeliminowaniu wpływu czynników
sezonowych wzrost produkcji ogółem wyniósł 8,3%, a w przemyśle
przetwórczym 9,6% i był zgodny z trendem z ostatnich miesięcy. Zarówno
w przypadku przemysłu ogółem, jak i sekcji przetwórstwa, wartość
produkcji w cenach stałych we wrześniu br. była największa z dotychczas
notowanych produkcji miesięcznych w Polsce, przekraczając poziom
przeciętnej miesięcznej z 1995 r. o 74,3% (przemysł ogółem) oraz o 93,7%
(przetwórstwo).
Opublikowane dane o strukturze działowej przemysłu
przetwórczego nie wskazują na zmianę dotychczasowych tendencji –
wciąż najszybciej rośnie sprzedaż w przemysłach o wysokim i rosnącym
udziale eksportu. Najwyższy wzrost (o 35,1%) ponownie odnotowano w
dziale produkcji pojazdów mechanicznych, przyczep i naczep.
Nadal wysoki wzrost odnotowuje się w przedsiębiorstwach
zajmujących się przygotowaniem terenu pod budowę (ponad dwukrotny
wzrost) oraz wykonujących roboty budowlane wykończeniowe (wzrost o
74,6%), choć we wrześniu nastąpił dalszy spadek produkcji budowlano-
montażowej ogółem(o 3,8%).
Badania koniunktury – opublikowane przez GUS w dniu 22
października 2003 r. wskazują na utrzymywanie się pozytywnych opinii o
klimacie koniunktury w przetwórstwie. Opinie te są lepsze niż w
analogicznym miesiącu pięciu minionych lat i utrzymały się na nieco
niższym poziomie niż we wrześniu br. W budownictwie zanotowano
natomiast w październiku pogorszenie wskaźnika koniunktury w
porównaniu do września – wskaźnik ten ukształtował się na poziomie
ujemnym. W porównaniu do października dwóch poprzednich lat nastąpiła
jednak nieznaczna poprawa. W handlu detalicznym koniunktura była
oceniana nieco lepiej niż we wrześniu i w październiku lat 2001-2002\.
Klimat koniunktury w tej sekcji systematycznie poprawia się od marca br.,
tzn. zmniejsza się stopniowo przewaga opinii negatywnych nad
pozytywnymi.
We wrześniu br. w porównaniu do września ub. r. wzrost sprzedaży
detalicznej wyniósł 9,7% (wobec 5,5% w sierpniu i 5,4% w lipcu br.).
Wzrost sprzedaży detalicznej we wrześniu to efekt nie tylko zwiększenia
wolumenu sprzedaży, ale również zmian organizacyjnych przedsiębiorstw
handlowych powodujących zwiększenie liczby jednostek handlowych
objętych badaniami miesięcznymi oraz zmian miejsc dokonywania
zakupów przez gospodarstwa domowe.
Wzrost produkcji
przemysłowej o
11,1%
Najwyższe
wzrosty w
działach
produkujących na
eksport
Pozytywne oceny
klimatu
koniunktury w
przemyśle
przetwórczym
3
II. Sytuacja w sektorze finansów publicznych
W okresie 9 miesięcy br. łączne dochody budżetu państwa były
nominalnie wyższe o 4,9 mld zł w stosunku do analogicznego okresu
sprzed roku, tj. o 4,7%. Na kwotę nominalnego wzrostu dochodów
budżetowych w br. w równym stopniu wpłynęły dochody podatkowe, jak i
niepodatkowe. Stopień realizacji planu dochodów podatkowych osiągnął
po wrześniu br. 68,6%, czyli mniej niż w roku 2002.
Wydatki budżetu państwa po wrześniu br. wyniosły 142,4 mld zł, tj.
6,6% powyżej wielkości sprzed roku, i osiągnęły one 73,2% wielkości
zapisanej w ustawie budżetowej.
Na koniec września br. deficyt budżetu państwa wyniósł ok. 33,1 mld
zł, co oznacza, że wykorzystano 85,4% limitu rocznego, czyli znacząco
więcej niż w latach ubiegłych. Realizacja dochodów budżetu państwa po 9
miesiącach br. wskazuje na możliwość niewykonania zaplanowanej w
ustawie wielkości (niedobór dochodów wynieść może w 2003 r. ok. 5 mld
zł). Nie zagraża to zrealizowaniu deficytu budżetowego w granicach
ustawowych, pod warunkiem dokonania odpowiednich dostosowań po
stronie wydatkowej.
Sytuacja pozostałych jednostek sektora finansów publicznych
również nie uległa wyraźnej poprawie. ZUS pomimo wysokich transferów
z budżetu państwa oraz umiarkowanych dochodów w dalszym ciągu nie
przekazuje do OFE całości należnych im składek i utrzymuje wysokie
zadłużenie w systemie bankowym. Od maja br. uległa pogorszeniu
sytuacja finansowa Funduszu Emerytalno-Rentowego, działającego w
ramach KRUS. Istnieje zagrożenie, że FER nie zrealizuje planowanego na
2003 r. zrównoważenia dochodów i wydatków. Ze względu na niższe niż
planowano wpływy ze składek zdrowotnych w trudnej sytuacji znajduje się
także Narodowy Fundusz Zdrowia. Oznacza to prawdopodobnie dalsze
narastanie zobowiązań wymagalnych służby zdrowia.
Aktualna sytuacja jednostek sektora finansów publicznych wskazuje,
iż deficyt ekonomiczny całego sektora finansów publicznych ukształtuje
się w 2003 r. na poziomie ok. 5,4% PKB, tj. o 0,3 pkt. proc. wyżej od
ubiegłorocznego.
III. Podaż pieni
ą
dza, kredyty, stopy procentowe, kurs
walutowy
Wg danych informacji przyspieszonej we wrześniu 2003 r. w
porównaniu do stanu na koniec sierpnia podaż pieniądza M3 wzrosła o 1,9
mld zł (0,6%). Roczne tempo wzrostu M3 wyniosło 3,1%, co stanowi
poziom najwyższy od maja 2002 r.Jednakże obserwowany wzrost wynikał
w znacznej mierze z deprecjacji złotego względem euro. Po usunięciu
różnic kursowych miesięczny przyrost M3 wyniósł1,0 mld zł (0,3%).
Deficyt sektora
finansów
publicznych w
2003 r. na
poziomie 5,4%
PKB
Umiarkowany
wzrost podaży
pieniądza we
wrześniu
4
Głównym czynnikiem powodującym wrześniowy wzrost M3 było
zwiększenie depozytów przedsiębiorstw o 3,2 mld zł (5,5%). Po
skorygowaniu o różnice kursowe depozyty te wzrosły o 2,8 mld zł. (4,9%).
Roczne tempo wzrostu depozytów przedsiębiorstw we wrześniu przyjęło
wartość 20,9%, co stanowi najwyższy poziom od lipca 2000 r. Tak wysoki
przyrost zobowiązań wobec sektora przedsiębiorstw jest zjawiskiem
nietypowym dla września.
We wrześniu miał miejsce dalszy spadek depozytów gospodarstw
domowych o 0,6 mld zł (-0,3%). Po wyeliminowaniu różnic kursowych
stan depozytów gospodarstw domowych zmniejszył się o 1,2 mld zł
(-0,6%). Utrzymujące się od lipca 2002 r. ujemne roczne tempo wzrostu
zobowiązań wobec gospodarstw domowych wyniosło we wrześniu br.
-6,3%. Spadek ten jedynie w niewielkim stopniu związany był z
wykorzystaniem przez gospodarstwa domowe alternatywnych form
oszczędzania. We wrześniu wzrost wartości aktywów funduszy
inwestycyjnych w posiadaniu gospodarstw domowych, związany z
zakupem nowych jednostek uczestnictwa, był równy 0,4 mld zł, co
stanowi najniższy przyrost od ponad roku.
W porównaniu do stanu na koniec sierpnia br. we wrześniu nastąpił
nieznaczny spadek pieniądza gotówkowego w obiegu (-0,1%). Jednakże
roczne tempo wzrostu gotówki w obiegu jest nadal wysokie – na koniec
września wyniosło 16%.
Po stronie czynników kreacji, należności ogółem wzrosły nominalnie
o 3,6 mld zł (1,4%), co jednak w całości wynikało ze zmian kursu złotego.
Przyrost należności od gospodarstw domowych wyniósł 2,6 mld zł (2,7%),
a po wyeliminowaniu różnic kursowych wzrost ten był równy1,1 mld zł
(1,2%). Roczne tempo wzrostu tej kategorii wyniosło 10,2%. Przyrost
należności od gospodarstw domowych w znacznej mierze wynikał ze
wzrostu kredytów przeznaczonych na finansowanie zakupu
nieruchomości. Nominalny wzrost należności od przedsiębiorstw wyniósł
0,9 mld zł (0,7%), jednak po wyeliminowaniu różnic kursowych
należności od tego sektora zmniejszyły się o 0,9 mld zł (-0,6%). Roczne
tempo wzrostu zadłużenia kredytowego przedsiębiorstw uległo
zmniejszeniu z 1,9% w sierpniu do 1,6% we wrześniu br.
We wrześniu br. średni kurs złotego w ujęciu nominalnym osłabił się
wobec euro oraz dolara amerykańskiego odpowiednio o 2,3% oraz 1,6%.
W ciągu trzech tygodni października br. średni kurs złotego wobec
euro ponownie osłabił się o 2,4% i wynosił 4,57 PLN wobec średniej we
wrześniu 4,47 EUR/PLN. Odmiennie zachował się kurs dolara
amerykańskiego, którego średnia w tym czasie wyniosła 3,90 PLN wobec
3,98 USD/PLN we wrześniu, co oznaczało umocnienie złotego o 2,0%.
Duży wpływ na kształtowanie się kursu złotego miał kurs krzyżowy
EUR/USD, którego średnia w ciągu trzech tygodni października wyniosła
1,17 EUR/USD wobec średniej 1,13 EUR/USD we wrześniu.
Umiarkowana
dynamika kredytu
dla gospodarstw
domowych;
niska dla
przedsiębiorstw
Osłabienie i duża
zmienność kursu
złotego
5
W porównaniu ze stanem z ostatniego dnia sierpnia, 28
października br. kurs złotego był słabszy wobec euro o 6,9% i mocniejszy
wobec dolara amerykańskiego o 0,5%.
IV. Ceny, oczekiwania inflacyjne
We wrześniu br., roczny wskaźnik wzrostu cen towarów i usług
konsumpcyjnych wyniósł 0,9%wobec 0,7% w sierpniu br. Wzrost
dwunastomiesięcznej inflacji wynika ze wzrostu cen paliw (5,1%), cen
użytkowania mieszkania i nośników energii (2,8%) oraz żywności i
napojów bezalkoholowych (0,5%). Niższe niż we wrześniu ub. r. były
natomiast ceny odzieży i obuwia oraz napojów alkoholowych i wyrobów
tytoniowych. Inflacja netto we wrześniu 2003 r. w skali rocznej wyniosła
0,9 %. Natomiast miesięczny wskaźnik inflacji netto ukształtował się na
poziomie 0,1%.
W porównaniu z analogicznym miesiącem ub.r. ceny producentów w
przemyśle były wyższe o 1,9% (w sierpniu wzrosły o1,8%, a w lipcu o
1,9%). W stosunku do poprzedniego miesiąca br. ceny produkcji
sprzedanej przemysłu wzrosły, tak jak w sierpniu br., o 0,4 %.
W październiku br. prognozowana przez analityków bankowych
stopa inflacji na wrzesień 2004 r. wyniosła 2,3%, tj. tyle samo co we
wrześniu br. Średnioroczna dynamika cen prognozowana na 2004 r.
wyniosła 2,0%, tj. o 0,2 pkt. proc. mniej niż we wrześniu br. Stopa inflacji
przewidywana na koniec 2003 r. obniżyła się o 0,1 pkt. proc. do poziomu
1,3%.
Oczekiwania przez osoby prywatne stopa wzrostu cen w ciągu
najbliższego roku pozostała w październiku br. na poziomie sprzed
miesiąca i wyniosła 0,7%.
Roczny wskaźnik
CPI na poziomie
0,9%
Roczny wskaźnik
PPI na poziomie
1,9%
Niskie
oczekiwania
inflacyjne
