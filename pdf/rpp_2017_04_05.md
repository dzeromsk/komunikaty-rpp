1/2
MERGEFORMA
T
Warszawa, 5 kwietnia 2017 r.
Informacja po posiedzeniu Rady Polityki Pieniężnej
w dniach 4-5 kwietnia 2017 r.
Rada postanowiła utrzymać stopy procentowe NBP na niezmienionym poziomie:
stopa referencyjna 1,50%;
stopa lombardowa 2,50%;
stopa depozytowa 0,50%;
stopa redyskonta weksli 1,75%.
Wzrost aktywności gospodarczej na świecie jest nadal umiarkowany, przy czym
w wielu gospodarkach utrwalają sięsygnały poprawy koniunktury.W strefie euro
wzrost PKB jest stabilny, czemu towarzyszą dobrenastroje w gospodarce.
W Stanach Zjednoczonych koniunktura jest wspierana przez poprawęsytuacjina rynku
pracy oraz przyrost inwestycji, choć ostatnie dane sygnalizują pewne osłabienie wzrostu
PKB w I kw. br. Towarzyszytemu stabilizacja dynamiki aktywności gospodarczej
w Chinach, ale wciążsłaba koniunktura w Rosji.
W marcu ceny surowców na rynkach światowych obniżyły się, pozostając jednak
powyżej poziomu sprzed roku. W efekcie roczne wskaźniki inflacji w wielu krajach są
wyraźnie wyższe niż w ub.r., jednak ich wzrost wyhamował.Jednocześnie inflacja
bazowa w wielu gospodarkach, w tym strefie euro, jest nadal niska, co wiąże się z wciąż
słabą presją popytową.
Europejski Bank Centralny utrzymuje stopy procentowe na poziomie bliskim zera,
w tym stopę depozytową poniżej zera. EBC kontynuuje także program skupu aktywów
finansowych, choć od kwietnia w mniejszej niż dotychczas skali. Rezerwa Federalna
Stanów Zjednoczonych podwyższyław marcu stopy procentowe i sygnalizuje
kontynuację zacieśniania polityki pieniężnej w przyszłości.
W Polsce bieżące dane o produkcji nadal sygnalizują poprawę koniunkturyw I kw.
br. Głównym czynnikiem wzrostu aktywności gospodarczej pozostajerosnący popyt
konsumpcyjny wspierany przez wzrost zatrudnienia i płac, dobre nastroje
konsumentów oraz wypłaty świadczeń wychowawczych. Wskazuje na to utrzymująca
się wysoka dynamika sprzedaży detalicznej.
Po wyraźnym wzroście rocznejdynamiki cen towarów i usług konsumpcyjnychna
początku roku, w marcu inflacja nieco się obniżyła. Inflacja bazowa jest nadal niska, co
wskazuje na utrzymującą się słabą presję popytową. Mimo rosnącego zatrudnienia i płac
wciąż umiarkowana jest także dynamika jednostkowych kosztów pracy.
W ocenie Rady, w kolejnych kwartałach inflacja ustabilizuje sięna umiarkowanym
poziomie. Stabilizacji dynamiki cen w kolejnych kwartałach będzie sprzyjać wygasanie
efektów wcześniejszego wzrostu cen surowców na rynkach światowych, przy jedynie
2/2
MERGEFORMA
T
stopniowym zwiększaniusięwewnętrznej presji inflacyjnej związanej z poprawą
krajowej koniunktury. W efekcie ryzyko trwałego przekroczenia celu inflacyjnego
w średnim okresie jest ograniczone.
Rada podtrzymuje ocenę, że w świetle dostępnych danych i prognozobecny poziom
stópprocentowych sprzyja utrzymaniu polskiej gospodarki na ścieżce zrównoważonego
wzrostu oraz pozwala zachować równowagę makroekonomiczną.
