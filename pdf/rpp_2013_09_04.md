1/2
Warszawa, 4 września 2013 r.
Informacja po posiedzeniu Rady Polityki Pieniężnej
w dniach 3-4 września 2013 r.
Rada postanowiła utrzymać stopy procentowe NBP na niezmienionym poziomie:
stopa referencyjna 2,50% w skali rocznej;
stopa lombardowa 4,00% w skali rocznej;
stopa depozytowa 1,00% w skali rocznej;
stopa redyskonta weksli 2,75% w skali rocznej.
W II kw. br. dynamika aktywności gospodarczej na świecie była nieco wyższa niż
w I kw., choć wciąż znajdowała się na umiarkowanym poziomie. Przyspieszyło tempo
wzrostu PKB w Stanach Zjednoczonych oraz –po kilku kwartałach spadku –wzrósł PKB
w strefie euro. Napływające dane dotyczące koniunktury gospodarczej na początku III
kw. sygnalizująkontynuację stopniowego ożywienia aktywności w największych
gospodarkach rozwiniętych. Z kolei w największych gospodarkach wschodzących
dynamika aktywności gospodarczej pozostała na niskim –jak na te kraje –poziomie.
Umiarkowana dynamika aktywności gospodarczej na świecie sprzyja utrzymaniu się
niskiej inflacji w wielu krajach.
Na rynkach finansowych sygnały dotyczące możliwości zmniejszenia skali ekspansji
monetarnej przez Rezerwę Federalną przyczyniały się do utrzymania podwyższonej
zmienności i odpływu kapitału z wielu gospodarek wschodzących oraz deprecjacji
kursów ich walut. Kurs złotego pozostał jednak relatywnie stabilny.
W Polsce, w II kw.br. wzrost gospodarczy –po okresie silnego spowolnienia –
nieznacznie przyspieszył. Dynamika PKB pozostała jednak znacząco niższa od tempa
wzrostu potencjalnego. Do wzrostu PKB przyczynił się znaczący wkład eksportu netto,
któremu towarzyszyło pogłębienie się spadku popytukrajowego. W II kw. nieznacznie
wzrosła konsumpcja prywatna, natomiast spadek inwestycji był większy niż
w poprzednim kwartale. Dane o produkcji przemysłowej, budowlano-montażowej oraz
o sprzedaży detalicznej w lipcu sygnalizują możliwość stopniowej poprawy
koniunktury na początku III kw.
W II kw. br. liczba pracujących w gospodarce ukształtowała się na poziomie niższym
niż w analogicznym okresie zeszłego roku, jednak dane miesięczne z sektora
przedsiębiorstw sygnalizują możliwość zahamowania spadku zatrudnienia w ostatnich
miesiącach. Z kolei stopa bezrobocia, po wyeliminowaniu czynników sezonowych,
ustabilizowała się na podwyższonym poziomie, co sprzyjało utrzymaniu się niskiej
dynamiki wynagrodzeń.
Przyrost akcji kredytowej dla sektoraprywatnego pozostał w ostatnim okresie
ograniczony. Roczna dynamika kredytów dla przedsiębiorstw dalej się obniżała,
2/2
natomiast dla gospodarstw domowych utrzymała się na niskim poziomie, przy czym
dynamika kredytu konsumpcyjnego nieco wzrosła.
Inflacja CPI w lipcu wzrosła i wyniosła 1,1% r/r, pozostając jednak wyraźnie poniżej
celu inflacyjnego NBP (2,5%). Wzrost inflacji wynikał zczynników o charakterze
regulacyjnym, (tj. wzrostu opłat za wywóz nieczystości), który przyczynił się również do
podwyższenia inflacji bazowej, a także z podwyższenia dynamiki cen warzyw oraz cen
paliw. Presja popytowai kosztowa w gospodarce pozostały niskie, a oczekiwania
inflacyjne gospodarstw domowych wciąż się obniżały.
W ocenie Rady, w najbliższych kwartałach prawdopodobna jest kontynuacja
stopniowej poprawy koniunktury, jednak presja inflacyjna pozostanie ograniczona.
Rada postanowiła utrzymać stopy procentowe NBP na niezmienionym poziomie.
Biorąc pod uwagę niską presję inflacyjną i umiarkowanąskalę oczekiwanego ożywienia
Rada ocenia, że stopy procentowe NBP powinny zostać utrzymane na niezmienionym
poziomie przynajmniej do końca br., co będzie wspierać powrót inflacji do celu
w średnim okresie.
Rada przyjęłaZałożenia polityki pieniężnej na rok 2014.
