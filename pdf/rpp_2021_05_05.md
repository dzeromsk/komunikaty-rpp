Warszawa, 5 maja 2021 r.
Informacja po posiedzeniuRady Polityki Pieniężnej
w dniu 5 maja 2021 r.
Rada podjęła decyzję o utrzymaniustóp procentowych NBP na niezmienionym
poziomie:
•stopa referencyjna 0,10%;
•stopa lombardowa 0,50%;
•stopa depozytowa 0,00%;
•stopa redyskontowa weksli 0,11%;
•stopa dyskontowa weksli 0,12%.
NBP będzie nadal prowadził operacje zakupuskarbowych papierów wartościowych
oraz dłużnych papierów wartościowych gwarantowanych przez Skarb Państwa na
rynku wtórnym w ramach strukturalnych operacji otwartego rynku. Terminy oraz skala
prowadzonych działań będą uzależnione od warunków rynkowych. NBP będzie także
nadal oferował kredyt wekslowy przeznaczony na refinansowanie kredytów
udzielanych przedsiębiorcom przez banki.
W ostatnim okresie sytuacja pandemiczna na świeciebyła zróżnicowana, w tym w
wielu krajach europejskich pozostawała trudna. W wielu krajach strefy euro liczba
zachorowań była nadal podwyższona, choć pod koniec kwietnia zaczęła sięnieco obniżać.
Restrykcje sanitarne nadal wpływały negatywnie na aktywnośćwsektorze usługw części
gospodarek europejskich. Jednocześnie wskaźniki koniunktury w przemyśle sugerowały
dalsze ożywienie aktywności w tymsektorze przy jednoczesnympojawianiu się
ograniczeń podażowych na niektórych rynkach.
Ceny wielu surowców, w szczególnościropy naftowej, są obecnie wyraźnie wyższe niż
przed rokiem. Wraz z zaburzeniami podażowymi związanymi z pandemią oddziałuje to
w kierunku wyższej inflacji w gospodarce światowej. Mimo to, ze względu na wciąż
obniżoną aktywność gospodarczą oraz niepewność dotyczącą przyszłej koniunktury,
główne banki centralne utrzymują niskie stopy procentowe oraz prowadzą skup
aktywów, a także sygnalizują utrzymanie luźnej polityki pieniężnej w przyszłości.
Napływającedane dotyczące sytuacji gospodarczej w Polsce wskazująna poprawę
koniunktury, przy utrzymującymsię silnym zróżnicowaniu między sektorami. W marcu
roczna dynamika produkcji przemysłowej oraz sprzedaży detalicznej istotnie wzrosła, co
częściowo wynikało z efektów bazy związanych ze spadkiem tych kategorii po wybuchu
pandemii w marcu 2020 r. Jednocześnie nadal wyraźnie ujemna była roczna dynamika
produkcji budowlano-montażowej. Towarzyszył temu spadek przeciętnego zatrudnienia
w sektorze przedsiębiorstw, przy jednoczesnym wzroście rocznej dynamiki przeciętnych
wynagrodzeń w tym sektorze.
Inflacja w Polscewyniosła w kwietniu 2021 r. –według wstępnego szacunku GUS—
4,3% r/r. Do wzrostuinflacji przyczynił się przede wszystkim dalszy wzrost cen paliw
związany zwyraźnie wyższymi niż przed rokiem cenami ropy naftowej na rynkach
światowych, a także wzrost cen żywności. Jednocześnie roczny wskaźnik inflacji był nadal
podwyższanyprzez wzrost cenenergii elektrycznej, który miał miejsce na początku br.
oraz podwyżki opłat za wywóz śmieci, a więc czynniki, które –podobnie jak wzrost cen
surowców –sąniezależne od krajowej polityki pieniężnej.W kierunku wyższej inflacji
oddziałuje także nadal wzrost kosztów funkcjonowania przedsiębiorstw w warunkach
pandemii, w tym wzrost kosztów transportu iprzejściowe zakłócenia w globalnych
sieciach dostaw.
Wyżej wymienione czynniki przyczynią się prawdopodobnie do utrzymywania się
rocznego wskaźnika inflacji w najbliższych miesiącach powyżej górnej granicy odchyleń
od celu inflacyjnego. Jednocześnie w przyszłymroku, po wygaśnięciu czynników
przejściowo podwyższających dynamikę cen,oczekiwane jest obniżenie się inflacji.
Kształtowanie się inflacji w przyszłymroku będzie zależało od trwałości ożywienia
koniunktury, w tym od przyszłej sytuacji na rynku pracy po zakończeniu programów
pomocowych.
Dostępne prognozy wskazują, że w najbliższych kwartałach nastąpiożywienie
koniunktury, choć skalai tempo tego ożywienia są obarczone niepewnością. Głównym
źródłem niepewności pozostaje dalszy przebieg pandemii i jej wpływ na koniunkturę w
kraju i za granicą. Pozytywnie na krajową koniunkturę wpływać będą nadal działania ze
strony polityki gospodarczej, w tym poluzowanie polityki pieniężnej NBPdokonane w
ub.r., atakże przewidywane ożywienie w gospodarce światowej. Tempo ożywienia
gospodarczego w kraju będzie także uzależnione od dalszego kształtowania siękursu
złotego.
NBP będzie nadal prowadził operacje zakupu skarbowych papierów wartościowych i
dłużnych papierów wartościowych gwarantowanych przez Skarb Państwa na rynku
wtórnym w ramach strukturalnych operacji otwartego rynku. Celem tych operacji jest
zmiana długoterminowej struktury płynności w sektorze bankowym, zapewnienie
płynności rynku wtórnego skupowanych papierów wartościowych oraz wzmocnienie
oddziaływania obniżenia stóp procentowych NBP na gospodarkę, tj. wzmocnienie
mechanizmu transmisji monetarnej. W celu wzmocnienia oddziaływania poluzowania
polityki pieniężnej na gospodarkę NBP może także stosować interwencje narynku
walutowym. Terminy oraz skala prowadzonych działań będą uzależnione od warunków
rynkowych. NBP będzie także nadal oferował kredyt wekslowy przeznaczony na
refinansowanie kredytów udzielanych przedsiębiorcom przez banki.
