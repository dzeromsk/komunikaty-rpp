1/2
Warszawa, 9 kwietnia 2014 r.
Informacja po posiedzeniu Rady Polityki Pieniężnej
w dniach 8-9 kwietnia 2014r.
Rada postanowiła utrzymać stopy procentowe NBP na niezmienionym poziomie:
stopa referencyjna 2,50% w skali rocznej;
stopa lombardowa 4,00% w skali rocznej;
stopa depozytowa 1,00% w skali rocznej;
stopa redyskonta weksli 2,75% w skali rocznej.
Wzrost aktywnościgospodarczejna świecie pozostaje umiarkowany, przy czym
sytuacja gospodarcza w poszczególnych krajach jest zróżnicowana. W Stanach
Zjednoczonych koniunktura jest relatywnie korzystna, a w strefie euro następuje
powolne ożywienie wzrostu, choć jego skala jest dotychczas niewielka. W największych
gospodarkach wschodzących dynamika aktywności gospodarczejpozostaje –jak na te
kraje –niska, przy czym w Chinach widać oznaki jejosłabienia. Umiarkowane tempo
wzrostu gospodarczegona świecie sprzyja utrzymywaniu się niskiej inflacji w wielu
krajach.
Dane o krajowej aktywności gospodarczej potwierdzająkontynuację stopniowego
ożywienia wzrostu w Polsce. W pierwszych miesiącach roku nastąpiło przyspieszenie
wzrostu produkcji przemysłowej i sprzedaży detalicznej. W lutym zwiększyła się także
produkcja budowlano-montażowa. Na wzrost aktywności w kolejnych kwartałach
wskazują korzystne wskaźniki koniunktury.
Ożywienie gospodarczestopniowo przekłada się na sytuacjęna rynku pracy.
Pojawiają się sygnały wzrostu zatrudnienia w sektorze przedsiębiorstworaz spadku
bezrobocia. Mimo niewielkiego spadku w lutym, stopa bezrobocia jest nadal
podwyższona, co ogranicza dynamikęwynagrodzeń.
W lutym 2014 r. inflacja CPI wyniosła0,7%, pozostającwyraźnie poniżej celu
inflacyjnego NBP (2,5%). Na niskim poziomie ukształtowała się także inflacja bazowa.
Utrzymał sięrównieżspadek cen produkcji sprzedanej przemysłu. Towarzyszyłotemu
utrzymywanie się niskich oczekiwań inflacyjnych.
Dynamika akcji kredytowejdla sektora prywatnego –choć powoli rośnie –pozostaje
niska. Umiarkowanemu przyrostowi kredytów mieszkaniowych orazdalszemu
stopniowemu wzrostowi dynamiki kredytów konsumpcyjnychzaczyna towarzyszyć
także ożywienie dynamiki kredytów dla przedsiębiorstw.
W ocenie Rady, w najbliższych kwartałach prawdopodobna jest kontynuacja
stopniowej poprawy koniunktury, jednak presja inflacyjna pozostanie ograniczona. W
związku z tym Rada postanowiła utrzymać stopy procentowe NBPna niezmienionym
2/2
poziomie. Rada ocenia, że stopy procentowe NBP powinny pozostać niezmienione w
dłuższym okresie, tj. co najmniej do końca trzeciego kwartału br.
W ocenie Rady, obniżenie stóp procentowych w pierwszym półroczu ub. r.oraz
utrzymywanie ich naniezmienionym poziomie w kolejnych kwartałach sprzyja
ożywieniu krajowej gospodarki, stopniowemu powrotowi inflacji do celu oraz
stabilizacji na rynkach finansowych.
