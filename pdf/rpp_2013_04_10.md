NarodowyBankPolski
RadaPolitykiPieniężnej
00-919Warszawa,ul.Świętokrzyska11/21,tel.(22)6532888,fax(22)6531328
www.nbp.pl/rpp
Warszawa, 10 kwietnia 2013 r.
INFORMACJA PO POSIEDZENIU RADY POLITYKI PIENIĘŻNEJ
w dniach 9-10 kwietnia 2013 r.
Rada postanowiła utrzymać stopy procentowe NBP na niezmienionym poziomie:
stopa referencyjna 3,25% w skali rocznej;
stopa lombardowa 4,75% w skali rocznej;
stopa depozytowa 1,75% w skali rocznej;
stopa redyskonta weksli 3,50% w skali rocznej.
Koniunktura w gospodarce światowej, mimo stopniowej poprawy utrzymuje się na niskim
poziomie. W strefie eurow I kw. br. najprawdopodobniej nadal trwała recesja, choćsytuacja
poszczególnych krajów byłazróżnicowana. W Niemczech, po spadku PKB w IV kw. ub. r.,
na początku roku nastąpiło ożywienie aktywności, choć w ostatnim okresie nastroje
przedsiębiorstw pogorszyłysię. Wpozostałych dużych gospodarkach strefyeuro utrzymały
się tendencje recesyjne.W Stanach Zjednoczonych napływające dane sugerująnatomiast
przyspieszenie wzrostu gospodarczego, czemu sprzyjała poprawa sytuacji na rynku pracy oraz
na rynku nieruchomości. Również w części największych gospodarek wschodzących
dynamika aktywności gospodarczej prawdopodobnie nieznacznie się zwiększyła.
W Polsce w I kw. 2013 r. tempo wzrostu PKB prawdopodobnie pozostało niskie. Wskazuje
na to obserwowany w pierwszych miesiącach 2013 r.spadek produkcjiprzemysłoweji
budowlano-montażowejoraz jedynie nieznaczny wzrost sprzedaży detalicznej. O obniżonej
aktywności gospodarczej w I kw. br. świadczą również niskie poziomy wskaźników
koniunktury.
Niskiej aktywności gospodarczej w pierwszych miesiącach br. towarzyszył spadek
zatrudnienia w przedsiębiorstwach oraz wzrost bezrobocia, co nadal ograniczało dynamikę
wynagrodzeń.W lutym nastąpiło wprawdzie pewne przyspieszenie rocznej dynamiki płac w
przedsiębiorstwach, jednak w znacznym stopniu mogło byćto związane ze statystycznymi
efektami bazy. Jednocześnie utrzymała się niska dynamika akcji kredytowej, zarówno dla
przedsiębiorstw, jak i gospodarstw domowych.
W lutym inflacja CPI ponownie się obniżyła i wyniosła 1,3% r/r, kształtując się wyraźnie
poniżejcelu inflacyjnego NBP (2,5%). Spadły również miary inflacji bazowej, co potwierdza
niską presjępopytowąw gospodarce. Nastąpiło takżedalsze obniżenieoczekiwań
inflacyjnych gospodarstw domowych i przedsiębiorstw.
W ocenie Rady, napływające dane potwierdzają utrzymywanie się niskiego wzrostu
gospodarczego w Polsce, czemutowarzyszy brak presji płacoweji inflacyjnej. W kolejnych
kwartałach możliwa jest stopniowa poprawa koniunktury, jednak dynamika PKB
prawdopodobnie pozostanie umiarkowana, co nadal będzieograniczać presję inflacyjną.
2
Rada postanowiła utrzymać stopy procentowe NBP na niezmienionym poziomie. Decyzje
Rady w kolejnych miesiącach będą uzależnione od oceny napływających danych z punktu
widzenia prawdopodobieństwa utrzymaniasię inflacji w średnim okresie wyraźnie poniżej
celu NBP oraz sytuacji w sferze realnej gospodarki.
