I. Ocena sytuacji gospodarczej
W kwietniu br. nadal pogarszały się nastroje wśród przedsiębiorstw
strefy euro; nastąpił spadek indeksów obrazujących kondycję przemysłu i
popyt inwestycyjny w tym regionie (indeks PMI agencji Reuter’s obniżył
się w kwietniu do 47,8 pkt. wobec 48,4 pkt. w marcu br.; a wskaźnik IFO
spadł do 86,6 pkt. z poziomu 88,1pkt.). W maju odnotowano niewielki
wzrost wskaźnika IFO do 87,6 pkt.
Opublikowane dane na temat PKB Niemiec w I kwartale wskazują
na stagnację; analitycy rynkowi oraz główne ośrodki badawcze
przewidują, że ta tendencja będzie utrzymywać się praktycznie do końca
br. Potwierdzeniem tego są negatywne wyniki w zakresie bieżącej
aktywności gospodarczej w Niemczech (w marcu br. nastąpił spadek
produkcji przemysłowej, obniżenie zamówień w przemyśle,spadek
sprzedaży detalicznej, wzrost liczby bezrobotnych).
W USA w kwietniu br wyraźnie poprawiały się nastroje
konsumentów (indeks uniwersytetu Michigan wzrósł do 86 pkt. wobec
77,6 pkt. na koniec marca), jednakże nie znalazło to jeszcze potwierdzenia
w klimacie kół biznesu (wskaźnik zaufania ISM obniżył się w kwietniu br.
do 45,4 pkt. wobec 46,2 pkt. w marcu br.).
Po silnym spadku w marcu br., w kwietniu nastąpiła stabilizacja cen
ropy. Średnia cena wyniosła w tym miesiącu 24,9 USD/b, była więc o 5,4
USD niższa w porównaniu z marcem 2003 r. i o 0,7 USD niższa niż w
kwietniu 2002 r.
Na niższy poziom cen wpłynęło przede wszystkim zakończenie
działań wojennych w Iraku oraz relatywnie niewielkie uszkodzenia
infrastruktury naftowej w tym kraju.
W maju ceny ropy utrzymywały się na poziomie 26 USD/bar. Ich
średnia cena była o 0,7 USD wyższa niż w kwietniu br. Prognozy z maja
wskazywały,że średnioroczna cena ropy w 2003 r. wyniesie 26,8
USD/bar. Wzrost cen w maju przyczyni się prawdopodobnie do
podwyższenia w czerwcu br. prognozy średniorocznej ceny tego surowca.
W kwietniu br. tempo wzrostu produkcji sprzedanej przemysłu
ukształtowało się na poziomie notowanym ostatni raz w III kwartale 2000
r. W porównaniu z kwietniem ub.r., mimo krótszego o jeden dzień roboczy
czasu pracy, produkcja przemysłu ogółem była większa o 8,3%, w tym
przemysłu przetwórczego o 10,2%. Tak silne przyspieszenie w stosunku
do notowanego w marcu wzrostu o 5,5% prawie w całości spowodowane
zostało bardzo wysokim wzrostem sprzedaży przemysłu wyrobów
spożywczych i napojów – o 15,1%. Zadziałał efekt późniejszej
Wielkanocy, zmieniły się terminy zakupów towarów żywnościowych i
napojów dokonywane przez handel w przedsiębiorstwach przemysłu
spożywczego. Produkcja tego działu to 20% produkcji przemysłu ogółem i
25% przemysłu przetwórczego. Gdyby dynamika produkcji przemysłu
spożywczego utrzymała się w kwietniu na poziomie notowanym w
poprzednich miesiącach to wzrost produkcji sprzedanej przemysłu w tym
miesiącu wyniósłby w ujęciu rocznym 5,8%.
Niekorzystne
nastroje
przedsiębiorców
w strefie euro
Słaba aktywność
gospodarcza w
Niemczech
Stabilizacja cen
ropy naftowej w
kwietniu,
W maju ponowny
wzrost cen ropy
Wysoki wzrost
produkcji
przemysłowej w
kwietniu
2
Wyniki kwietniowe w istotny sposób wpłynęły na notowany po
marcu trend wolumenu produkcji przemysłu ogółem i wolumenu produkcji
przemysłu przetwórczego. Po okresie umiarkowanego wzrostu w
przemyśle ogółem i stabilizacji w przetwórstwie, po kwietniu ukształtował
się wyraźnie wzrostowy trend wolumenu produkcji.
Poza wyjątkowo wysokim wzrostem w przemyśle spożywczym nie
zmieniły się istotnie tendencje w poszczególnych działach przemysłu.
Najwyższe wzrosty notuje się w działach o wysokim i rosnącym udziale
sprzedaży na eksport (w przemysłach produkcji maszyn biurowych i
komputerów, produkcji mebli i pozostałej działalności produkcyjnej,
produkcji maszyn i aparatury elektrycznej, produkcji wyrobów
chemicznych).
Mroźny początek kwietnia przyczynił się do utrzymania głębokiego
spadku produkcji budownictwa, ale zmniejszył się on w porównaniu z
notowanym w marcu (z 25,3% do 13,5%). Pewną zmianę sytuacji w
budownictwie może zapowiadać jego struktura działowa. W kwietniu br.
w porównaniu z analogicznym miesiącem ub.r. przedsiębiorstwa
wykonujące roboty budowlane wykończeniowe zanotowały wzrost
sprzedaży o 39,7%, a produkcja przedsiębiorstw zajmujących się
przygotowaniem terenu pod budowę wzrosła ponad dwukrotnie.
Obserwowane w produkcji tendencje znalazły odzwierciedlenie w
wynikach finansowych przedsiębiorstw. Wg informacji sygnalnej badane
przez GUS w I kwartale br. przedsiębiorstwa uzyskały wynik finansowy
netto na poziomie 3,1 mld zł (przed rokiem 1,7 mld zł). Wzrost wyniku
byłefektem szybszego wzrostu przychodów ze sprzedaży produktów,
towarów i materiałów niż kosztów. W strukturze kosztów zmniejszył się
udział wynagrodzeń brutto, ubezpieczeń społecznych i innych świadczeń.
Poprawę wyników finansowych i wskaźników rentowności
odnotowano w przetwórstwie przemysłowym, energetyce oraz pozostałej
działalności usługowej, a pogorszenie – w górnictwie, budownictwie,
handlu.
Do prawie 40% ogółu wzrosła liczba przedsiębiorstw wykazująca
sprzedaż na eksport (przed rokiem 37%). W 20% tych przedsiębiorstw
sprzedażeksportowa przekracza 75% obrotu. Sytuacja ekonomiczna
eksporterów była korzystniejsza niż przed rokiem, a ich podstawowe
wskaźniki efektywności kształtowały się lepiej niż w całej zbiorowości
badanych przedsiębiorstw. Wyniki produkcji z kwietnia wskazują na
możliwość utrzymania się tych tendencji w następnym kwartale, co może
być impulsem dla ożywienia aktywności inwestycyjnej.
Z badań koniunktury – przeprowadzonych przez GUS pod koniec
kwietnia 2003 r. na próbie ok. 6 tys. przedsiębiorstw – wynika, że ogólny
klimat koniunktury znacznie poprawił się w stosunku do marca br. w
budownictwie i utrzymał się na poziomie sprzed miesiąca w przetwórstwie
przemysłowym. W przypadku tych dwóch sekcji oznacza to także znaczną
poprawę w porównaniu z kwietniem sprzed roku i dwóch lat (zwłaszcza w
przetwórstwie). Istotnie poprawiła się sytuacja przedsiębiorstw
przetwórstwa, choć nadal niektóre wskaźniki szczegółowe przybrały
wartość ujemną. W porównaniu do ocen formułowanych w kwietniu
Najwyższe
wzrosty w
działach
produkujących na
eksport
Poprawa wyników
finansowych
przedsiębiorstw w
I kwartale br.
Poprawa ocen
koniunktury w
budownictwie i
przemyśle
przetwórczym;
3
poprzednich lat opinie dotyczące popytu, w tym zagranicznego, poziomu
produkcji sprzedanej oraz zdolności do bieżącego regulowania
zobowiązań finansowych wygłoszone w kwietniu br. były lepsze niż w
całym okresie lat 1998-2002. Na temat najbliższej przyszłości
przedsiębiorcy przetwórstwa przemysłowego wyrażali się w dalszym ciągu
bardzo optymistycznie. Przewidywania formułowane w kwietniu br. były
lepsze niż w kwietniu dwóch poprzednich lat, aczkolwiek zmniejszyła się
w porównaniu z marcem przewaga pozytywnych przewidywań. Nadal
wzrost produkcji i poprawę w przyszłości swojej sytuacji gospodarczej
respondenci wiążą z pozytywnymi przewidywaniami dotyczącymi popytu
krajowego.
Odmiennie niż w przemyśle przetwórczym i budownictwie klimat
koniunkturyw handlu nie tylko miał negatywną ocenę (mimo, że w
stosunku do marca nastąpiło nieznaczne zmniejszenie przewagi
negatywnych ocen), ale była ona też najgorsza spośród notowanych
dotychczas w kwietniu we wszystkich latach objętych badaniem.
II. Sytuacja w sektorze finansów publicznych
W kwietniu br. sytuacja finansowa budżetu państwa kształtowała się
korzystniej niż w analogicznym okresie ub.r. Wzrost dochodów
podatkowych o 6,9% oraz nieznaczny wzrost wydatków o 0,3%
spowodował, że wielkość deficytu budżetowego w stosunku do
planowanej w ustawie budżetowej była niższa od zanotowanej w kwietniu
ub. r.
Wysoką dynamiką charakteryzowały się zarówno wpływy z
podatków pośrednich (109,3%), jak i podatków od osób fizycznych
(116,7%). Wysokie wpływy z podatków pośrednich po części wynikają z
kwartalnego systemu rozliczeń VAT przez małe i średnie
przedsiębiorstwa, który powoduje przesunięcie wpływów z VAT na
pierwszy miesiąc każdego kwartału. Wzrost wpływów z PIT można
przypisać dodatkowym dochodom z tytułu podwyższenia płac w sferze
budżetowej i waloryzacji - od marca br. - emerytur i rent, jak również
wyższym wpływom z podatku od niektórych przychodów z kapitałów
pieniężnych.
Na niskim poziomie utrzymują się natomiast wpływy z podatku
dochodowego od osób prawnych. W kwietniu br. do budżetu państwa
wpłynęło o ok. 18,1% mniej dochodów z tego tytułu niż w tym samym
okresie roku ubiegłego. Do uzyskania niższej wartości nominalnej podatku
CIT przyczyniło się m.in. obniżenie z początkiem br. stawki tego podatku
o 1 pkt. proc. (do 27%) oraz wprowadzeniem preferencyjnej stawki
amortyzacyjnej od nowych środków trwałych.
Po czterech miesiącach 2003 r. dochody budżetu państwa były
nominalnie wyższe o 7,0% niż w tym samym okresie 2002 r., a stopień
wykonania planu rocznego podobnie, jak w ub. r. wyniósł prawie 30%.
Wydatki budżetowe, po czterech miesiącach 2003 r. wyniosły 64,4
mld zł i wzrosły jedynie o 1,8% w stosunku do wydatków w analogicznym
okresie ub.r. a stopień realizacji planu był znacznie niższy niż w latach
Pogorszenie ocen
koniunktury w
handlu;
46,6%
planowanego
deficytu budżetu
państwa po
kwietniu 2003 r.
4
ubiegłych.
W konsekwencji deficyt budżetowy wyniósł ok. 18,0 mld zł, co
oznacza, że wykorzystano ok. 46,6% limitu rocznego, tj. mniej niż w
latach ubiegłych.
Po czterech miesiącach br. niekorzystną sytuację odnotował FUS i
Narodowy Fundusz Zdrowia. FUS ze względu na niskie wpływy,
zwiększył zadłużenie w systemie bankowym (o ok. 0,8 mld zł w stosunku
do grudnia ub. r.). Niższe niż planowano są również wpływy ze składek
zdrowotnych, co grozi brakiem środków na sfinansowanie przez NFZ
potrzeb zgłaszanych przez jednostki ochrony zdrowia. Oznaczać to może,
w sytuacji nie ograniczania wydatków, dalsze narastanie zobowiązań
wymagalnych służby zdrowia.
Podsumowując, można ocenić, że wyniki budżetu państwa po
kwietniu br. nie wskazują na zagrożenie przekroczenia założonego na
2003 r. ustawowego limitu deficytu. Jednakże, trudna sytuacja ZUS oraz
NFZ może zwiększyć deficyt ekonomiczny sektora finansów publicznych.
III. Podaż pieni
ą
dza, kredyty, stopy procentowe, kurs
walutowy
Podaż pieniądza M3, wg. danych informacji przyspieszonej,
zmniejszyła się w kwietniu 2003 r., w porównaniu do stanu na koniec
marca br., o 0,4 mld zł (-0,1%). Na zmiany agregatu M3, podobnie jak w
marcu, znaczny wpływ miaływahania kursowe – po usunięciu ich
oddziaływania M3 uległ w kwietniu zwiększeniu o 1,6 mld zł (0,5%).
Roczne tempo wzrostu M3 od czterech miesięcy znajduje się w słabym
trendzie wzrostowym – na koniec kwietnia 2003 r. wyniosło 0,8%.
Zwykle obserwowany w kwietniu miesięczny przyrost pieniądza
gotówkowego w obiegu był w br. bardzo wysoki i wyniósł1,8 mld zł
(4%), co jest najwyższym miesięcznym przyrostem tej kategorii od grudnia
2001 r. Równocześnie agregat M1 obniżył się o 5,8 mld zł (-4,3%), co
spowodowane było zamianą części depozytów bieżących na wyżej
oprocentowane lokaty terminowe – w związku z długim weekendem
majowym. Należy się spodziewać, że w kolejnych miesiącach powrócą
one na rachunki bieżące wchodzące w skład M1.
Depozyty gospodarstw domowych uległy w kwietniu obniżeniu o 2,5
mld zł (-1,3%), jednakże po usunięciu wpływu różnic kursowych spadek
ten wyniósł 0,9 mld zł (-0,4%). Dane te świadczą o nadal utrzymującej się
tendencji do zmniejszania przez gospodarstwa domowe sumy aktywów
utrzymywanych w systemie bankowym.
Depozyty przedsiębiorstw w kwietniu br. uległy powiększeniu o 0,5
mld zł (1%), a po wyeliminowaniu różnic kursowych przyrost ten byłby
większy i wyniósł 0,9 mld zł (1,8%). Roczne tempo wzrostu depozytów
przedsiębiorstw przyjęło zbliżoną do marcowej wartość11,5%.
Deficyt
ekonomiczny
sektora finansów
publicznych w
2003 r. może być
wyższy od
zakładanego
Spadek podaży
pieniądza w
kwietniu
Dalszy spadek
depozytów
gospodarstw
domowych
5
Należności ogółem systemu bankowego, na które składają się
głównie kredyty, zmniejszyły się w kwietniu 2003 r. w porównaniu do
stanu na koniec marca br. o 1,3 mld zł (\- 0,5%), jednakże spadek ten był
skutkiem wahań kursowych. Po usunięciu ich wpływu, należności ogółem
w kwietniu wzrosły o1,4 mld zł (0,5%). Roczne tempa wzrostu należności
od przedsiębiorstw oraz gospodarstw domowych nie uległy istotnym
zmianom, obie kategorie wzrastają nominalnie w tempie około 7%.
Znacznemu powiększeniu (0,8 mld zł, 34,7%) uległy należności od
funduszy ubezpieczeń społecznych, czego przyczyną było zadłużenie ZUS.
W kwietniu br. kurs złotego stopniowo umacniał się zarówno wobec
euro, jak i dolara amerykańskiego (średnio miesięczny kurs złotego do
euro wyniósł 4,30 wobec 4,32 w marcu, a kurs złotego do USD 3,96
wobec 4,00 w marcu br.). W I połowie maja br. na kształtowanie się kursu
polskiej waluty silnie oddziaływały zmiany kursu euro do dolara
amerykańskiego. Wraz z nasileniem aprecjacji euro na rynku światowym,
złoty osłabiał się wobec wspólnej waluty.
IV. Ceny, oczekiwania inflacyjne
W kwietniu br. dwunastomiesięczna inflacja obniżyła do poziomu
0,3% wobec 0,6% w marcu br., co wynikało głównie ze słabszego niż
przed miesiącem wzrostu cen paliw oraz wzrostu cen użytkowania
mieszkań i nośników energii. CPI nadal obniżały ceny żywności i napojów
bezalkoholowych, napojów alkoholowych i wyrobów tytoniowych oraz
odzieży i obuwia. Skala wpływu tych grup na CPI od początku br.
utrzymuje się na zbliżonym poziomie.
Inflacja netto w kwietniu 2003 r. w skali rocznej wyniosła. 1,2%, tj. o
0,2 pkt. proc. niżej niż w poprzednim miesiącu. Miesięczny wskaźnik
inflacji „netto” ukształtował się na poziomie sprzed miesiąca i wyniósł
0,1%.
W kwietniu br. roczne tempo wzrostu wskaźnika PPI wyniosło 2,9%,
podczas gdy w marcu br. wynosiło 3,6%. W stosunku do poprzedniego
miesiąca ceny produkcji sprzedanej przemysłu obniżyły się o 0,4%,
podczas gdy w marcu wzrosły o 0,9%.
Wolniejszy wzrost PPI były rezultatem spadku cen w przetwórstwie
przemysłowym (przede wszystkim w dziale wytwarzanie koksu i
produktów rafinacji ropy naftowej, gdzie ceny obniżyły się o 11%).
Spadek ten spowodowany był w głównej mierze obniżką cen ropy
naftowej na rynkach światowych. W przypadku, gdyby ceny ropy nie
obniżyły się, a kurs złotego nie osłabił się to w kwietniu br. wzrost PPI w
ujęciu rocznym wyniósłby 3,1-3,2%.
W maju br. struktura odpowiedzi na pytanie ankiety firmy Ipsos-
Demoskop, na podstawie której analizowane są oczekiwania inflacyjne
osób prywatnych, uległa pogorszeniu z punktu widzenia wpływu na wynik
kwantyfikacji oczekiwanej stopy inflacji. W połączeniu ze wzrostem stopy
inflacji bieżącej, doprowadziło to do nieznacznego wzrostu
Umocnienie kursu
złotego w
kwietniu, w maju
znów deprecjacja
złotego wobec
euro
Roczny wskaźnik
cen towarów i
usług
konsumpcyjnych
na poziomie 0,3%
Wzrost cen
produkcji niższy
niż przed
miesiącem
Nieznaczny wzrost
oczekiwań
inflacyjnych osób
prywatnych
6
skwantyfikowanej miary oczekiwań inflacyjnych do poziomu 0,5% (tj. o
0,1 pkt. proc. w stosunku do danych kwietniowych).
W maju br. w ankiecie firmy Reuters była reprezentowana bardzo
niewielka liczba banków, co ogranicza porównywalność wyników.
p
rognozowana przez analityków bankowych w maju br. stopa inflacji w
kwietniu 2004 r.) wyniosła 2,0%,tzn.0,2 pkt. proc. mniej niż w ubiegłym
miesiącu. Średnioroczna stopa inflacji przewidywana na 2004 r. wyniosła
2,4% i była wyższa o 0,3 pkt. proc. od przewidywań z kwietnia br. Z kolei
prognozowana stopa inflacji na koniec 2003 r. wyniosła 1,7%, tj. o 0,3 pkt.
proc. mniej niż w kwietniu br.
Niskie
oczekiwania
inflacyjne
analityków
bankowych
