Warszawa, 9 czerwca 2021 r.
Informacja po posiedzeniuRady Polityki Pieniężnej
w dniu 9 czerwca 2021 r.
Rada podjęła decyzję o utrzymaniustóp procentowych NBP na niezmienionym
poziomie:
•stopa referencyjna 0,10%;
•stopa lombardowa 0,50%;
•stopa depozytowa 0,00%;
•stopa redyskontowa weksli 0,11%;
•stopa dyskontowa weksli 0,12%.
NBP będzie nadal prowadził operacje zakupu skarbowych papierów wartościowych
oraz dłużnych papierów wartościowych gwarantowanych przez Skarb Państwa na
rynku wtórnym wramach strukturalnychoperacji otwartego rynku. Terminy oraz skala
prowadzonych działań będą uzależnione od warunków rynkowych. NBP będzie także
nadal oferował kredyt wekslowy przeznaczony na refinansowanie kredytów
udzielanych przedsiębiorcom przez banki.
W ostatnim okresie zasięg pandemii na świecie uległ ograniczeniu. Stopniowe
ograniczanie restrykcji sanitarnych przyczyniało się do poprawy koniunktury w sektorze
usługwielu gospodarek, w tym w strefie euro. Wskaźniki koniunktury w przemyśle
sugerują dalsze ożywienie aktywności w tym sektorze przy jednoczesnym występowaniu
ograniczeń podażowych na niektórych rynkach.
Ceny wielu surowców, w szczególności ropy naftowej, są obecnie wyraźnie wyższe niż
przed rokiem. Wraz z zaburzeniami podażowymi związanymi z pandemią oddziałuje to
w kierunku wyższej inflacji w gospodarce światowej, w tym w gospodarkach
rozwiniętych. Mimoto,ze względu na wciąż obniżoną aktywność gospodarczą oraz
niepewność dotyczącąprzyszłej koniunktury, główne banki centralne utrzymują niskie
stopy procentowe oraz prowadzą skup aktywów, a także sygnalizują utrzymanie luźnej
polityki pieniężnej w przyszłości.
W Polsce w I kw. br. roczna dynamika PKB pozostała ujemna i wyniosła -0,9% r/r.
Jednocześnie dynamika konsumpcji oraz inwestycji były nieznacznie dodatnie.
Napływającedane dotyczące sytuacji gospodarczej wskazująna dalszą poprawę
koniunktury, przyutrzymującymsię zróżnicowaniu między sektorami. W kwietniu br.
roczne dynamiki produkcji przemysłowej oraz sprzedaży detalicznej istotnie wzrosły, co
w dużym stopniu wynikało zefektówbazy związanych ze spadkiem tych kategorii rok
wcześniej. O ile jednak produkcja przemysłowa była w kwietniu wyższa niż przed
pandemią, to sprzedaż detaliczna nadal nie osiągnęła tego poziomu. Jednocześnie
wyraźnie ujemna pozostawałaroczna dynamika produkcjibudowlano-montażowej.
Towarzyszył temu wzrost przeciętnegozatrudnienia w sektorze przedsiębiorstww ujęciu
rocznym oraz rocznej dynamiki przeciętnych wynagrodzeń w tymsektorze, co jednak
wynikało ze statystycznych efektów bazy.
Dostępne prognozy wskazują, że w najbliższych kwartałach nastąpi dalsze ożywienie
koniunktury, choć skala i tempo tego ożywienia są obarczone wysoką niepewnością.
Głównym źródłem niepewności pozostaje dalszy przebieg pandemii i jej wpływ na
koniunkturę w kraju i za granicą. Pozytywnie na krajową koniunkturę wpływać będą
nadal działania ze strony polityki gospodarczej, w tym poluzowanie polityki pieniężnej
NBP dokonane w ub.r., a także przewidywane ożywienie w gospodarce światowej.
Tempo ożywienia gospodarczego w kraju będzie także uzależnione od dalszego
kształtowania się kursu złotego.
Inflacja w Polsce według wstępnego szacunku GUS wyniosła w maju br. 4,8% r/r (w
ujęciu miesięcznym wyniosła 0,3%). Do wzrostu inflacji w maju przyczynił się przede
wszystkim dalszy wzrost rocznej dynamiki cen paliw związany zwyraźnie wyższymi niż
przed rokiem cenami ropy naftowej na rynkach światowych, a także wzrost cen żywności.
Jednocześnie roczny wskaźnik inflacji był nadal podwyższanyprzez wzrost cenenergii
elektrycznej, który miał miejsce na początku br. oraz podwyżki opłat za wywóz śmieci, a
więc czynniki, które –podobnie jak wzrost cen surowców –sąniezależne od krajowej
polityki pieniężnej.W kierunku wyższej inflacji oddziałuje także wzrost kosztów
funkcjonowania przedsiębiorstww warunkach pandemiioraz kosztów transportu
międzynarodowego i przejściowe zakłócenia w globalnych sieciach dostaw.
Wyżej wymienione czynniki przyczynią się prawdopodobnie do utrzymywania się
rocznego wskaźnika inflacji w najbliższych miesiącach powyżej górnej granicy odchyleń
od celu inflacyjnego. Jednocześniew przyszłymroku, po wygaśnięciu czynników
przejściowo podwyższających dynamikę cen, oczekiwane jest obniżenie się inflacji.
Kształtowanie się inflacji w przyszłym roku będzie zależało odtrwałości ożywienia
koniunktury, w tym od przyszłej sytuacji na rynku pracy po zakończeniu programów
pomocowych. Jak wskazano w Założeniach polityki pieniężnej na rok 2021, inflacja –ze
względu na szokimakroekonomiczne ifinansowe –może okresowo kształtować się
powyżej lub poniżej celu, w tym również poza określonym przedziałem odchyleń od celu.
Reakcja polityki pieniężnej na szoki jest elastyczna i zależy od ich przyczyn oraz oceny
trwałości ich skutków, w tym wpływu na procesy inflacyjne. Prowadzona przez NBP
polityka pieniężna sprzyja utrwaleniu ożywienia aktywności gospodarczej po
pandemicznej recesji oraz stabilizuje inflację na poziomie zgodnym z celem inflacyjnym
NBP w średnim okresie.
Biorąc pod uwagę źródłai oczekiwany przejściowy charakter przekraczania przez
inflację celu NBP, a jednocześnie uwzględniającniepewność dotyczącą trwałości i skali
ożywienia gospodarczego, NBP utrzymuje stopy procentowe na niezmienionym
poziomie. Jednocześnie NBP będzie nadal prowadziłoperacje zakupu skarbowych
papierów wartościowych i dłużnych papierów wartościowych gwarantowanych przez
Skarb Państwa na rynku wtórnym w ramach strukturalnych operacji otwartego rynku.
Celem tych operacji jest zmiana długoterminowej struktury płynnościw sektorze
bankowym, zapewnienie płynności rynku wtórnego skupowanych papierów
wartościowych oraz wzmocnienie oddziaływania obniżenia stóp procentowych NBP na
gospodarkę, tj. wzmocnienie mechanizmu transmisji monetarnej. W celu wzmocnienia
oddziaływania poluzowania polityki pieniężnej na gospodarkę NBP może także stosować
interwencje na rynku walutowym. Terminy oraz skala prowadzonych działań będą
uzależnione od warunków rynkowych. NBP będzie także nadal oferował kredyt
wekslowy przeznaczony na refinansowanie kredytów udzielanych przedsiębiorcom
przez banki.
