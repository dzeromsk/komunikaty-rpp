NarodowyBankPolski
RadaPolitykiPieniężnej
00-919Warszawa,ul.Świętokrzyska11/21,tel.(22)6532888,fax(22)6531328
www.nbp.pl/rpp
Warszawa, 3 lipca 2013 r.
INFORMACJA PO POSIEDZENIU RADY POLITYKI PIENIĘŻNEJ
w dniach 2-3 lipca 2013 r.
Rada postanowiła obniżyć stopy procentowe NBP o 0,25 pkt proc. do poziomu:
stopa referencyjna 2,50% w skali rocznej;
stopa lombardowa 4,00% w skali rocznej;
stopa depozytowa 1,00% w skali rocznej;
stopa redyskonta weksli 2,75% w skali rocznej.
Dostępne danewskazują, że aktywność gospodarcza na świecie w I połowie2013 r. pozostała
niska. Jednocześnie wciąż widoczne jest silne zróżnicowanie stanu koniunkturyw
poszczególnych gospodarkach. Znacząco lepszej sytuacji w Stanach Zjednoczonych
towarzyszy prawdopodobnie utrzymywanie sięrecesji wstrefie euro i brak wyraźnego
ożywienia wzrostu w części największych krajów rozwijających się, w tym w Chinach. Niska
dynamika aktywności gospodarczej na świecie, a także wcześniejszy spadek cen surowców
sprzyjają niskiej inflacji w wielu krajach.
Sygnały możliwego ograniczenia ekspansji monetarnej przez RezerwęFederalną
spowodowały pogorszenie się nastrojówna rynkach finansowych w ostatnim okresie.
Przyczyniło się to do pewnego odpływu kapitału z rynków wschodzących i deprecjacji
kursów ich walut, w tym kursu złotego.
W Polsce, dane o produkcji przemysłowej, budowlano-montażowej oraz o sprzedaży
detalicznej w kwietniu i maju wskazują na utrzymanie się niskiej dynamiki aktywności
gospodarczej w IIkw. Sygnalizuje to także częśćwskaźników koniunktury, choć niektóre z
nich w ostatnim okresie się poprawiły.
Kontynuacja niskiego wzrostu gospodarczego sprzyja utrzymaniu niskiej dynamiki
wynagrodzeń. Jednocześnie w maju 2013 r.nastąpiło wyhamowanie spadku zatrudnienia w
sektorze przedsiębiorstw i nieznacznie obniżyła sięstopa bezrobocia rejestrowanego (po
wyeliminowaniu czynników sezonowych).
Przyrost akcji kredytowejdla sektora prywatnego pozostał ograniczony. Zarówno dynamika
kredytów dla gospodarstw domowych, jak i dla przedsiębiorstw utrzymały się na niskim
poziomie.
Inflacja CPI w maju br. ponownie się obniżyła i wyniosła 0,5% r/r, pozostając wyraźnie
poniżej celu inflacyjnego NBP (2,5%). Do obniżenia inflacji przyczynił się głównie dalszy
spadek dynamiki cen energii, w tym cen paliw. Niski poziom inflacji bazowej, a także
pogłębienie się spadku cen produkcji, potwierdzająutrzymywanie się niskiej presji popytowej
i kosztowej w gospodarce. Towarzyszy temu dalsze obniżenieoczekiwań inflacyjnych
gospodarstw domowych i przedsiębiorstw.
2
Rada zapoznała się z przygotowaną przez Instytut Ekonomicznyprojekcją inflacji i PKB,
stanowiącą jednąz przesłanek, na podstawie których Rada podejmuje decyzje dotyczące stóp
procentowych NBP.
Zgodnie z lipcową projekcją z modelu NECMOD –przygotowaną przy założeniu
niezmienionych stóp procentowych NBP z uwzględnieniem danych dostępnych do 13
czerwca 2013 r. (tj. nie uwzględniającą lipcowej decyzji Rady) –inflacja znajdzie się z 50-
procentowym prawdopodobieństwem w przedziale 0,6-1,1% w 2013r. (wobec 1,3-1,9% w
projekcji z marca 2013 r.), 0,4-2,0% w 2014 r. (wobec 0,8-2,4%) oraz 0,7-2,4% w 2015 r.
(wobec 0,7-2,4%). Z kolei roczne tempo wzrostu PKB według tej projekcji znajdzie się z 50-
procentowym prawdopodobieństwem w przedziale 0,5-1,7% w 2013r. (wobec 0,6-2,0% w
projekcji marcowej), 1,2-3,5% w 2014 r. (wobec 1,4-3,7%) oraz 1,6-4,2% w 2015 r. (wobec
1,9-4,4%).
W ocenie Rady, napływające dane potwierdzają utrzymywanie się niskiego wzrostu
gospodarczego w Polsce, czemu towarzyszy brak presji płacowej i inflacyjnej. Lipcowa
projekcja wskazuje jednak, że od IIpołowy bieżącego roku–wraz z oczekiwaną poprawą
koniunktury na świecie –prognozowane jest stopniowe przyspieszenie dynamiki PKB, które
będzie oddziaływało w kierunku wzrostu inflacji w kolejnych latach. Mimo to, utrzymuje się
ryzyko kształtowania sięinflacji poniżej celu w średnim okresie. Biorąc to pod uwagę Rada
postanowiła ponownie obniżyć stopy procentowe NBP.
Rada uznaje, że dokonane od listopada 2012 r. znaczące obniżenie stóp procentowychNBP,
sprzyja ożywieniu gospodarki i ogranicza ryzyko kształtowania się inflacji poniżej celu
inflacyjnego wśrednim okresie.Podjęta na dzisiejszym posiedzeniu decyzja o obniżeniu stóp
procentowych NBP kończy cykl łagodzenia polityki pieniężnej.
Rada przyjęła Raport o Inflacji – Lipiec 2013.
