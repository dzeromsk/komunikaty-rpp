Uwarunkowania zewnętrzne
W lutym i marcu br. nastąpiło pogorszenie klimatu gospodarczego w głównych regionach
gospodarki światowej. Znalazło to swoje odzwierciedlenie w obniżeniu wskaźników
obrazujących zaufanie kół biznesu (w USA i strefie euro) i konsumentów (w USA), które
jednak w większości pozostają na wysokich poziomach. Sytuacja ta wynikała głównie z
gorszych, niż przewidywano, danych dotyczących sytuacji na rynku pracy w USA, a w strefie
euro z mniej optymistycznych ocen perspektyw zbytu w przedsiębiorstwach – na co coraz
silniej oddziałuje aprecjacja wspólnej waluty europejskiej. Analitycy nie oczekują poprawy
nastrojów w najbliższych miesiącach również wobec zaostrzenia ryzyka geopolitycznego po
zamachu w Hiszpanii.
W marcu br. na rynkach finansowych odnotowano zwiększony popyt na mało ryzykowne
aktywa, czego przejawem było nasilenie spadku rentowności obligacji rządowych, obniżenie
indeksów giełdowych. Istotnie wzrosła zmienność kursów głównych walut światowych.
Wobec powyższych zjawisk wyraźnie obniżyły się oczekiwania na podwyżki stóp
procentowych w USA i strefie euro.
W lutym 2004 r. średnia cena ropy naftowej Brent wyniosła 30,9 USD/b i był
a
nieznacznie niższa w porównaniu ze styczniem br. Jednak od początku drugiej dekady lutego
obserwowany był wyraźny wzrost cen, wynikający z zapowiedzi OPEC o obniżeniu limitów
produkcji. W pierwszej połowie marca 2004 r. ceny ropy ustabilizowały się na wysokim
poziomie (ok. 34 USD/b). Jednocześnie Departament Stanu ds. Energii podwyższył w marcu br.
swoją prognozę cen ropy na 2004 r. do 30,7 USD/b (wzrost o 1,3 USD/b w porównaniu z
prognozą z lutego 2004 r.).
Sytuacja gospodarcza w kraju
Sytuacja finansowa przedsiębiorstw w 2003 r. ukształtowała się znacznie korzystniej niż
w 2002 r. Świadczy o tym poprawa wszystkich wskaźników efektywności i wzrost odsetka
przedsiębiorstw wykazujących zysk netto (o ponad 7 pkt. proc.).
Wynik na działalności operacyjnej w sektorze przedsiębiorstw w 2003 r. wzrósł w
porównaniu z 2002 r. o 86%, a wynik finansowybrutto – ponad 4-krotnie. Wynik finansowy
netto w 2003 r. ukształtował się na poziomie 18 mld zł wobec straty poniesionej przez sektor
przedsiębiorstw w 2002 r. w kwocie 2 mld zł. W porównaniu z 2002 r. zmalały straty na
działalności finansowej (o ok. 5%), przy równoczesnym wzroście zysku na sprzedaży
produktów, towarów i materiałów (o 53%).
Popraw
ę wskaźników poziomu kosztów oraz wskaźników rentowności obrotu brutto i
netto odnotowano we wszystkich sekcjach z wyjątkiem sekcji ochrona zdrowia i opieka
społeczna. Poprawiła się też sytuacja ekonomiczno-finansowa eksporterów, podstawowe relacje
efektywnościowe były w tej grupie przedsiębiorstw korzystniejsze niż w przedsiębiorstwach
ogółem (z wyjątkiem wskaźników płynności).
W styczniu 2004 r. obniżył się deficyt na rachunku obrotów bieżących. W porównaniu ze
styczniem ub.r. zmniejszył się on o 260 mln EUR i wyniósł 80 mln EUR. Na obniżenie się
ujemnego salda obrotów bieżących wpłynęło głównie zmniejszenie się deficytu w obrotach
towarowych oraz pojawienie się dodatniego salda
w pozycji dochody, co związane było ze
wzrostem przychodów z tytułu posiadanych przez bank centralny aktywów rezerwowych.
Dodatkowo korzystny wpływ na saldo dochodów miało sezonowe obniżenie rozchodów.
Ujemne saldo obrotów towarowych zmniejszyło się w styczniu 2004 r. o 130 mln EUR, co
było efektem utrzymywania się wyższej dynamiki eksportu (11,6% w porównaniu ze styczniem
2003 r.) niż importu (wzrost o 7,3%). Dynamika obrotów towarowych (zarówno eksportu, jak i
w większym stopniu importu) w styczniu br. była wyraźnie wyższa w porównaniu ze średnią w
2003 r. Silny wzrost wartości importu sprawił, że poprawa salda obrotów towarowych była w
styczniu br. słabsza niżśrednio w 2003 roku.
W lutym produkcja przemysłowa wzrosła o 18,4%. Podobnie jak w poprzednich
miesiącach, o wysokiej dynamice produkcji przemysłu zadecydowała silnie rosnąca sprzedaż
Pogorszenie
nastrojów w
gospodarce
światowej
Wysokie ceny
ropy naftowej
na rynkach
światowych
Bardzo dobre
wyniki
finansowe
przedsiębiorstw
w 2003 r.
Poprawa salda
obrotów
bieżących
bilansu
płatniczego
2
przetwórstwa, która przekroczyła poziom sprzed roku o 23,3%.Po wyeliminowaniu wpływu
czynników sezonowych wzrost produkcji ogółem wyniósł 17,0 %, a w przemyśle przetwórczym
21,4% Stopniowo można zaobserwować zmiany w strukturze działowej wzrostu w
przetwórstwie. W dalszym ciągu wysoki wzrost odnotowuje się w działach nastawionych na
sprzedaż eksportową, z dużym udziałem kapitału zagranicznego. Rekordowy wzrost sprzedaży,
częściowo wynikający z niskiej sprzedaży samochodów osobowych w lutym ub. r., miał
miejsce w przemyśle motoryzacyjnym (80%). Do grupy dynamicznie rosnących działów
dołączają jednak również te z przewagą kapitału krajowego (produkcja metali i wyrobów z
metali), korzystające z rosnących cen światowych oraz niskiego kursu złotego. Blisko
dwukrotny wzrost sprzedaży odnotowano w przemyśle stoczniowym. Można oceniać, że wzrost
produkcji w tym dziale zwiększył dynamikę przemysłu ogółem o ok. 1 pkt. proc.
Pomimo znacznie lepszych warunków pogodowych w porównaniu z rokiem poprzednim,
produkcja budowlano-montażowa spadł
a w lutym w ujęciu rocznym o 6,3% (wobec spadku o
24,2% w lutym ub. r.). Ponadto skorygowano dane za styczeń; wg aktualnych szacunków GUS,
w styczniu br. sprzedaż budownictwa była niższa niż przed rokiem o 16,8%.
Badanie koniunktury opublikowane przez GUS w dniu 19 marca 2004 r., wskazuje na
dalszą poprawę klimatu koniunktury w przemyśle przetwórczym. Ocena klimatu koniunktury w
porównaniu z analogicznym miesiącem poprzednich lat osiągnęła rekordowy poziom i była
jedną z najwyższych w całym badanym okresie. W budownictwie natomiast zanotowano dalsze
pogorszenie negatywnej oceny klimatu zarówno w stosunku do lutego br., jak również w
porównaniu z ocenami formułowanymi w marcu w całym badanym okresie. W dalszym ciągu
negatywnie oceniany jest klimat koniunktury w handlu detalicznym \- jednak lepiej niż w
analogicznym okresie poprzedniego roku.
Przedsiębiorcy przemysłowi (zwłaszcza producenci dóbr zaopatrzeniowych) i handlowcy
(głównie z branży meblowej i artykułów żywnościowych) przewidują wzrost cen sprzedaży w
ciągu najbliższych trzech miesięcy, natomiast w przedsiębiorstwach budowlanych utrzymuje się
opinia o braku takich możliwości.
Roczna dynamika przeciętnego miesięcznego wynagrodzenia brutto w sektorze
przedsiębiorstw wzrosł
a z 5,1% w grudniu ub. r. i 3,5% w styczniu br. do 6,3% w lutym br.-
było to m.in. efektem bardzo wysokich wypłat w górnictwie i kopalnictwie, gdzie na skutek
wypłat tzw. 14 pensji przeciętne płace wzrosły nominalnie o 28%. Fundusz wynagrodzeń
w
sektorze przedsiębiorstw
nominalnie rośnie od czterech miesięcy, realnie zaś od stycznia br. W
lutym br. w porównaniu do lutego 2003 r. był wyższy o 4,8% nominalnie, a o 3,1% realnie.
W lutym br. odnotowano wzrost wydajności pracy; w przemyśle ogółem wzrosła ona w
ujęciu rocznym o 19,4%, a w przetwórstwie przemysłowym o 23,7%.
Sytuacja sektora finansów publicznych
Dochody budżetu państwa były wyższe o 3% w stosunku do analogicznego okresu sprzed
roku, co można uznać za dobry wynik wobec prognozowanego ich rocznego wzrostu o 1,2%.
Wyższy od ubiegłorocznego poziomu był również stopień realizacji planu rocznego (14,8%).
Na kształtowanie się dochodów budżetu państwa w okresie I-II br. wpływ miał przede
wszystkim wysoki wzrost podatków pośrednich (7,1% r/r), szczególnie silny w lutym (ok. 15%
r/r). Prawdopodobnie wynikał on z osłabienia kursu złotego względem dolara i euro, które
powoduje wzrost wpływów z podatków od importu oraz ze wzrostu popytu krajowego, m.in. na
towary, które objęte będą wyższą stawką VAT od 1 maja br. Dodatkowo na wielkość podatków
pośrednich oddziaływał
y również wyższe wpływy z akcyzy z tytułu wzrostu stawki podatkowej
na paliwa silnikowe i wyroby tytoniowe.
Wydatki budżetu państwapo lutym br. były nominalnie o 4,7% niższe od wydatków przed
rokiem. Było to związane z brakiem dotacji dla FP od początku br. oraz ograniczenia dotacji dla
FUS w lutym br. Poniżej ubiegłorocznego poziomu ukształtowały się wydatki na koszty obsługi
długu publicznego (o
15,2%), głównie z powodu niższych kosztów od długu krajowego (o
33,4%). W efekcie stopień realizacji planu rocznego wydatków budżetowych wyniósł 16,2%,
czyli znacząco mniej niż w latach ubiegłych.
Deficyt budżetu państwa na koniec lutego br. ukształtował się na poziomie 9,4 mld zł, co
Wzrost
produkcji
przemysłowej w
lutym br.
wyższy od
oczekiwań
Poprawa
klimatu
koniunktury w
przemyśle
przetwórczym
Niskie
zaawansowanie
wydatków i
deficytu
budżetu
państwa po
dwóch
miesiącach
2004 r.
3
oznacza, że wykorzystano 20,7%, limitu rocznego wobec 30% w ub.r.
Mimo dobrych wyników budżetu państwa po lutym br. o sytuacji budżetu państwa w roku
2004 przesądzą dopiero najbliższe miesiące po wstąpieniu Polski do Unii Europejskiej, i
związane z tym wprowadzenie nowych rozwiązań systemowych po stronie dochodów (zmiany
przepisów podatkowych), jak i wydatków budżetowych (składka członkowska do budżetu UE).
Z dniem 1 maja br. szczególnie istotne zmiany dotyczyć będą podatków pośrednich. Zmiana
terminów rozliczania podatku VAT (podatek od importu może być nawet rozliczany z
dwumiesięcznym opóźnieniem) oraz wprowadzenie systemu składów akcyzowych, powodować
będą ubytek dochodów w maju i czerwcu br. Częściowo wpływ tych zmian zrekompensują
środki otrzymane z UE, tzw. kompensaty budżetowe i transfery na dostosowanie granicy
zewnętrznej, jednakże zasilenie z tego tytułu (ok. 0,3 mld zł) nie wpłynie znacząco na
zmniejszenie problemów płynnościowych budżetu. Z drugiej strony po 1 maja br. budżet
pań
stwa będzie zobowiązany do odprowadzania składki do budżetu UE, co oznacza wzrost
miesięcznych wydatków o ok. 0,7 mld zł.
Jednocześnie istnieje dodatkowe zagrożenie niewykonania w pełni wpływów z podatków
pośrednich ze względu na negatywne skutki budżetowe prac parlamentarnych nad ustawą
regulującą stawki VAT (o ok. 0,8 mld zł). Ponadto wyższe będą od planowanych koszty
waloryzacji emerytur i rent (o ok. 0,5 mld zł) oraz składki do UE w przypadku utrzymywania
się niekorzystnych relacji kursu złotego do euro. W świetle powyższych czynników zmniejsza
się prawdopodobieństwo zapowiadanego podjęcia działań mających na celu zmniejszenie
deficytu budżetu państwa w 2004 r. o ok. 3 mld zł.
Podaż pieniądza, kredyty, stopy procentowe, kurs walutowy
Wg danych informacji przyspieszonej, w lutym br. podaż pieniądza M3 wzrosła o 3,1 mld
zł (0,9%). Duży wpływ na kształtowanie się
agregatu M3 miało znaczne osłabienie złotego
obserwowane w tym miesiącu. Po wyeliminowaniu wpływu wahań kursowych wzrost M3 w
lutym wyniósł ok. 2,1 mld zł (0,6%). Roczne tempo wzrostu M3 wyniosło w lutym 2004 r.
4,9% wobec 5,1% w styczniu br.
Pieniądz gotówkowy w obiegu, po styczniowym spadku o 0,9 mld zł, w lutym br.
zwiększył się o 1,1 mld zł (2,2%). Wzrost stanu gotówki w obiegu w lutym po styczniowych
spadkach jest zjawiskiem obserwowanym corocznie; wielkość tegorocznego wzrostu
odpowiadała średniemu przyrostowi obserwowanemu w ubiegłych latach. Roczne tempo
wzrostu gotówki pozostało nadal wysokie i wyniosło 16,1%.
Depozyty gospodarstw domowych zwiększyły się w lutym br. o 1,6 mld zł (0,8%), a po
usunięciu wpływu wahań kursowych o ok. 0,8 mld zł (0,4%). Roczne tempo wzrostu tej
kategorii wyniosło -1,3%. Przyrost aktywów finansowych gospodarstw domowych
alternatywnych wobec depozytów bankowych (aktywa funduszy inwestycyjnych, depozyty w
SKOK, obligacje i bony skarbowe) pozostawał w lutym br. umiarkowany. Wg aktualnie
posiadanych danych saldo wpłat i umorzeńjednostek funduszy inwestycyjnych wyniosło w
lutym br. ok. 0,3 mld zł.
Co roku luty charakteryzuje się spadkiem depozytów przedsiębiorstw. W bieżącym roku
ich stan zmniejszył się o 0,6 mld zł (1%), a po usunięciu waha
ń kursowych o ok. 0,9 mld zł.
Roczne tempo wzrostu tej kategorii, od sześciu miesięcy utrzymujące się na poziomie powyżej
20%, w lutym br. wyniosło 22%.
W lutym wzrosły również o 1,2 mld zł (11,6%) depozyty instytucji samorządowych, co
jest typowe dla tego miesiąca i wynika z terminarza przekazywania dotacji z instytucji
rządowych szczebla centralnego.
Należności sektora bankowego od podmiotów niebankowych zwiększyły się w lutym br.
o 1,8 mld zł (0,7%), jednakże wzrost ten był w całości wynikiem osłabienia złotego. Po
wyeliminowaniu wpływu wahań kursowych stan należności w porównaniu ze styczniem nie
zmienił się. Zadłużenie kredytowe gospodarstw domowych zwiększyło się w lutym o 0,6 mld
zł (0,6%), a po usunięciu wpływu wahań kursowych jego stan się zmniejszył o 0,1 mld zł.
Spadek ten w warunkach porównywalnych był identyczny jak przed rokiem. Roczna dynamika
wzrostu należności od gospodarstw domowych wyniosła w lutym 14,1%, chociaż na wzrost
Niska dynamika
kredytu dla
przedsiębiorstw,
umiarkowana
dla gospodarstw
domowych
4
ten, podobnie jak przed miesiącem, składał się głównie przyrost kredytów mieszkaniowych.
Nominalny wzrost należności od przedsiębiorstw wyniósł w lutym br. 0,8 mld zł (0,6%),
zaś po usunięciu wpływu zmian kursowych kategoria ta zmniejszyła się 0,2 mld zł. Roczne
tempo wzrostu należności od przedsiębiorstw nadal utrzymuje się na niskim poziomie; w lutym
br. wyniosło 2,3%.
W okresie od 25 lutego do 26 marca 2004 r. złoty umocnił się wobec euro o 1,96% oraz
osłabił się względem dolara o 0,64% (od początku roku kursy EUR/PLN i
USD/PLN wzrosły
odpowiednio o 0,55% i 4,21%). W rezultacie kurs złotego wyrażony w kategoriach koszyka
umocnił się z poziomu 3,3 do 2,4%.
Do odwrócenia obserwowanej w lutym tendencji spadkowej kursu złotego przyczyniły się
pozytywne dane makroekonomiczne (zwłaszcza wynik na rachunku obrotów bieżących będący
poniżej oczekiwań rynkowych) oraz przyjęcie przez Sejm w pierwszym czytaniu ustaw
związanych z  Programem uporządkowania i ograniczenia wydatków publicznych.
Zmienność cen obligacji benchmarkowych zmalała od ostatniego posiedzenia RPP.
Rentowności obligacji 2-, 5- i 10-letnich letnich spadły w tym okresie odpowiednio o 4, 11 i 14
p.b. (od początku roku zmiana ta wyniosła odpowiednio 15 , -1 i 14 p.b.).
Stabilizacja rentowności obligacji dwuletnich wynikała z utrzymywania się oczekiwań na
podwyżki stóp procentowych NBP po zapowiedzi przez RPP możliwości zaostrzenia polityki
pieniężnej. Na długi koniec krzywej dochodowości pozytywnie wpłynęły spadki rentowności
rządowych obligacji na rynkach globalnych oraz informacje wskazujące, że program
uporządkowania i ograniczenia wydatków publicznych może uzyskać poparcie polityczne w
Parlamencie.
Po raz pierwszy od października 2003 r. w marcu odbył się przetarg obligacji 10-letniej.
Pomimo niewielkiej przewagi kupujących ceny przetargowe obligacji nie odbiegały od
rynkowych, a przetarg wpłynął stabilizująco na rynek wtórny.
Ceny, oczekiwania inflacyjne
W lutym 2004 r. roczny wskaźnik wzrostu cen towarów i usług konsumpcyjnych
wyniósł, tak jak w styczniu br., 1,6%.W porównaniu z lutym 2003 r. najbardziej wzrosły ceny
żywności i napojów bezalkoholowych (2,7%), ceny w transporcie (2,4%), ceny użytkowania
mieszkań (2,8%), co wynikało przede wszystkim ze wzrostu cen nośników energii (3,1%).
Niższe niż w lutym 2003 r. były natomiast ceny odzieży i obuwia.
Inflacja netto w lutym 2004 r. w skali rocznej wyniosła. 1,1%, natomiast w styczniu
wskaźnik ten wyniósł 1,2%. Wśród 5 miar inflacji bazowej trzy wskaźniki w ujęciu rocznym
wzrosły, jeden obniżył się, a jeden pozostał bez zmian.
Po wzroście indeksu cen PPI o 0,6% w stosunku do stycznia br. roczna dynamika PPI
utrzymała się na niezmienionym poziomie i wyniosła w lutym br. 4,1%. Wskaźnik ten pozostał
na najwyższym poziomie od stycznia 2001 r. Największy wpł
yw na wskaźnik cen produkcji
sprzedanej przemysłu w lutym 2004 r. miał wzrost cen surowców przemysłowych (metale
przemysłowe, ropa, węgiel) na rynkach światowych oraz wzrost cen uzyskiwanych w
eksporcie, co wiąże się z osłabieniem złotego w stosunku do euro i koszyka walut.
Wzrosły oczekiwania inflacyjne osób prywatnych i analityków bankowych. Oczekiwana
w marcu br. przez osoby prywatne stopa inflacji w horyzoncie 12 miesięcy wynosi 2,4% (o 0,2
pkt. proc. więcej niż w miesiącu poprzednim). Analitycy bankowi prognozują, że w grudniu
2004 r. stopa inflacji wyniesie 2,7% (bez zmian), w lutym 2005 r. 2,8% (wzrost o 0,2 pkt.
proc.), a średnioroczna stopa inflacji w 2005 r. 2,8% (wzrost o 0,2 pkt. proc.).
Stabilizacja na
rynku obligacji
skarbowych
Wzrost
oczekiwań
inflacyjnych
