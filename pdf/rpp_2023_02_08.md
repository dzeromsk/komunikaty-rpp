1/3
Warszawa, 8 lutego 2023 r.
Informacja po posiedzeniu Rady Polityki Pieniężnej
w dniach 7-8 lutego 2023 r.
Rada podjęła decyzję o utrzymaniu stóp procentowych NBP na niezmienionym
poziomie:
▪stopa referencyjna 6,75%;
▪stopa lombardowa 7,25%;
▪stopa depozytowa 6,25%;
▪stopa redyskontowa weksli 6,80%;
▪stopa dyskontowa weksli 6,85%.
W IV kw. 2022r. w największych gospodarkach obniżyła się roczna dynamika PKB. W
szczególności w strefie euro nastąpił dalszy spadek tempa wzrostugospodarczego. Choć
wskaźniki koniunktury w tej gospodarce w ostatnim czasie nieznacznie się poprawiły, to
prognozy w dalszym ciągu wskazują na wyraźne spowolnienie wzrostu PKB w br. Na
aktywność w gospodarce światowej oraz jej perspektywy negatywnie oddziałują
konsekwencje agresji zbrojnej Rosji na Ukrainę, w tym wysokie ceny energii, a także
zacieśnianie polityki pieniężnej na świecie. Utrzymuje się niepewność dotycząca dalszego
wpływu tych szoków na koniunkturę globalną.
Inflacja w wielu gospodarkach w ostatnim czasie obniżyłasię, choćpozostaje wysoka.
Wysoka dynamika cen pozostaje pod silnym wpływemwysokichcen energii, wtórnych
efektówwcześniejszych szoków podażowych, w tym na rynkach surowcowych, a także
czynnikówpopytowych i rosnących kosztówpracy. W tych warunkach inflacja bazowa
w większości krajów również jest wysoka. W ostatnich miesiącach obniżyły się jednak
ceny niektórych surowców. Jednocześnie skala napięć w globalnych łańcuchach dostaw
pozostaje wyraźnie niższa niż w I połowie 2022 r. W konsekwencji następuje ograniczenie
presji cenowej, co znajduje odzwierciedlenie w niższej dynamice cen produkcji w wielu
krajach.
Rezerwa Federalna Stanów Zjednoczonych i Europejski Bank Centralny w lutym 2023 r.
po raz kolejny podwyższyły stopyprocentowe. Z kolei częśćbankówcentralnych
gospodarek wschodzących, w tym w EuropieŚrodkowo-Wschodniej –po wcześniejszym
silnym zacieśnieniu polityki pieniężnej–utrzymywała stopy procentowe bez zmian.
2/3
W Polsce napływające dane potwierdzają spowolnienie aktywności gospodarczej.
Zgodnie z wstępnym szacunkiemGUS w 2022 r. dynamika PKB obniżyła się do 4,9%, co
wskazuje, że w IV kw.ub. r. roczna dynamika PKB najprawdopodobniej ponownie się
obniżyła. Mimo osłabienia wzrostu, utrzymuje się dobra sytuacja na rynku pracy, w tym
na niskim poziomie kształtuje się stopa bezrobocia. Jednocześnie dane z sektora
przedsiębiorstw wskazują, że nominalny roczny wzrost przeciętnegowynagrodzenia w
grudniu 2022 r. spowolnił wobec poprzedniego miesiąca.
Inflacja CPI w Polsce w grudniu 2022 r. obniżyła się do 16,6% r/r. Do spadku inflacji w
ujęciu rok do roku względem listopada przyczyniła się w głównej mierze niższa
dynamika cen nośników energii i paliw w związku ze spadkiem cen opału i ropy naftowej.
W całym 2022 r. zarówno inflacja CPI,jak i inflacja bazowa kształtowały się na wysokim
poziomie. W warunkach wzrostu popytu następowało przenoszenie na ceny dóbr
konsumpcyjnych istotnego wzrostu kosztów, związanego z silnymwzrostemcen
surowców i zaburzeniami w globalnychłańcuchach dostaw. Ograniczająco na dynamikę
cen konsumpcyjnych w 2022 r. oddziaływała natomiast tzw. Tarcza Antyinflacyjna. W
ostatnich miesiącach 2022 r. obniżyły się ceny surowców i inflacja PPI, a zaburzenia w
globalnych sieciach podażowychbyły wyraźnie mniejsze niż wcześniej, co wraz z
oczekiwanym spowolnieniem gospodarczym będzie oddziaływać w kierunku
stopniowego osłabiania dynamiki cen konsumpcyjnych.
Rada ocenia, że osłabieniekoniunktury w otoczeniu polskiej gospodarki wraz z
zacieśnieniem politykipieniężnej przez główne banki centralne będzie wpływać
ograniczająco na globalną inflację i ceny surowców. Pogorszenie koniunktury światowej
działatakże w kierunku obniżenia dynamiki wzrostu gospodarczego w Polsce. W takich
warunkach dotychczasowe istotne zacieśnienie polityki pieniężnej NBP będzie sprzyjać
obniżaniu się inflacji w Polsce w kierunku celu inflacyjnego NBP. Jednocześnieze
względu na skalę i trwałość oddziaływania wcześniejszych szoków, które pozostają poza
wpływem krajowej polityki pieniężnej, w krótkim okresie inflacja pozostanie wysoka, a
powrót inflacji docelu inflacyjnego NBP będzie następował stopniowo.Szybszemu
obniżaniu inflacji sprzyjałoby umocnienie złotego, które w ocenie Rady byłoby spójne z
fundamentami polskiej gospodarki.
Dalsze decyzje Rady będą zależne od napływających informacjidotyczących perspektyw
inflacji i aktywności gospodarczej, w tym od wpływu agresji zbrojnej Rosji na Ukrainę na
polską gospodarkę.
3/3
NBP będzie podejmował wszelkie niezbędne działania dla zapewnienia stabilności
makroekonomicznej i finansowej, w tym przede wszystkim dla ograniczenia ryzyka
utrwalenia się podwyższonej inflacji. NBP może stosować interwencje na rynku
walutowym, w szczególności w celu ograniczenia niezgodnych z kierunkiem
prowadzonej polityki pieniężnej wahań kursu złotego.
