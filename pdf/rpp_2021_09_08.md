1/3
Warszawa, 8 września 2021r.
Informacja po posiedzeniu Rady Polityki Pieniężnej
w dniu 8 września 2021 r.
Rada podjęła decyzję o utrzymaniu stóp procentowych NBP na niezmienionym
poziomie:
▪stopa referencyjna 0,10%;
▪stopa lombardowa 0,50%;
▪stopa depozytowa 0,00%;
▪stopa redyskontowa weksli 0,11%;
▪stopa dyskontowa weksli 0,12%.
NBP będzie nadal prowadził operacje zakupu skarbowych papierów wartościowych
oraz dłużnych papierów wartościowych gwarantowanych przez Skarb Państwa na
rynku wtórnym w ramach strukturalnych operacji otwartego rynku. Terminy oraz skala
prowadzonych działań będą uzależnione od warunków rynkowych. NBP będzie także
nadal oferował kredyt wekslowy przeznaczony na refinansowanie kredytów
udzielanych przedsiębiorcom przez banki.
W ostatnim okresie –wraz z rozprzestrzenianiem się wariantu delta koronawirusa –
sytuacja pandemiczna na świecie pogorszyła się. Wzrosty liczby zachorowań oraz
występujące na niektórych rynkach ograniczenia podażowe przyczyniłysię do
wyhamowania poprawy niektórychwskaźników koniunktury. Jednocześnie, dane o PKB
za IIkw. potwierdziły wyraźny wzrost aktywności w największych gospodarkach,w tym
ożywienie w sektorze usług.
Ceny wielu surowców, w tym ropy naftowej, sąwyraźnie wyższe niżprzed rokiem. W
ostatnich miesiącach istotnie wzrosły także ceny niektórychsurowców rolnych na świecie.
Wraz z zaburzeniami podażowymi na niektórych rynkach dóbr przemysłowych
przyczyniło się to do istotnego wzrostu inflacji w wielu gospodarkach, w tym w Stanach
Zjednoczonych i strefie euro. Mimo to,ze względu na wciążobniżoną aktywność
gospodarczą oraz niepewność dotyczącą przyszłej koniunktury, główne banki centralne
utrzymują niskie stopy procentowe oraz prowadzą skup aktywów, a także sygnalizują
utrzymanie luźnej polityki pieniężnej w przyszłości.
2/3
W Polsce, zgodnie ze wstępnym szacunkiem GUS, w II kw. br. roczna dynamika PKB
wzrosła do 11,1% r/r. Głównym czynnikiem wspierającym odbudowę aktywności
gospodarczej był silny wzrost konsumpcji prywatnej oraz –w mniejszym stopniu –
inwestycji. Równocześnie dane BAEL wskazują na poprawę sytuacji na krajowym rynku
pracy w II kw. br. Jednocześnie przeciętne zatrudnieniew gospodarce narodowej
pozostaje poniżej poziomu z okresu przed wybuchem pandemii.
W lipcu br. roczne dynamiki sprzedaży detalicznej oraz produkcji przemysłowej i
budowlanej obniżyły się, co tylko częściowo było związane z efektami bazy.
Towarzyszyło temu osłabieniewzrostu przeciętnego zatrudnienia w sektorze
przedsiębiorstw w ujęciu rocznym oraz rocznej dynamiki przeciętnych wynagrodzeń w
tym sektorze.Jednocześnieczęść pracowników zbranż najbardziej dotkniętych
wcześniejszymi obostrzeniami wciąż objęta jest dofinansowaniem do wynagrodzeń w
ramach wsparcia antykryzysowego.
Dostępne prognozywskazują, że w najbliższych kwartałach będzie następowało dalsze
ożywienie koniunktury,choć skala i tempo tego ożywienia są obarczone wysoką
niepewnością. Głównymźródłem niepewności pozostaje dalszy przebiegpandemii i jej
wpływ na koniunkturę w kraju i za granicą. Pozytywnie na krajową koniunkturę nadal
będą wpływać działania ze strony polityki gospodarczej, w tym poluzowanie polityki
pieniężnej NBP dokonane w ub.r., a także przewidywane dalsze ożywienie w gospodarce
światowej. Tempo ożywienia gospodarczego w kraju będzie także uzależnione od
dalszego kształtowania się kursu złotego.
Inflacja w Polsce według szybkiego szacunku GUS wzrosła w sierpniu br. do5,4% w
ujęciu rok do roku, a w ujęciu miesięcznym wyniosła 0,2%. Podwyższona inflacja w
znacznym stopniu wynika ze wzrostu cen paliw związanego z wyraźnie wyższymi niż
przed rokiem cenami ropy naftowej na rynkach światowych, a także ze wzrostu cen
żywności. Jednocześnie roczny wskaźnik inflacji jest nadal podwyższany przez wzrost
cen energii elektrycznej, który miał miejsce na początku br. oraz podwyżki opłat za
wywóz śmieci, a więc czynniki, które –podobnie jak wzrost cen surowców–są niezależne
od krajowej politykipieniężnej. W kierunku wyższej inflacji oddziałuje także wzrost
kosztów funkcjonowania przedsiębiorstw w warunkach pandemii oraz kosztów
transportu międzynarodowego i przejściowe zakłócenia w globalnych sieciach dostaw.
Wyżej wymienione czynniki przyczynią się prawdopodobnie do utrzymywania się
rocznego wskaźnika inflacji wnajbliższych miesiącach powyżej górnej granicy odchyleń
3/3
od celu inflacyjnego. Jednocześnie w przyszłym roku, po wygaśnięciu części czynników
przejściowo podwyższających dynamikęcen, oczekiwane jest obniżenie się inflacji.
Kształtowanie się inflacji w przyszłym roku będzie zależało odtrwałości ożywienia
koniunktury, w tym od sytuacji na rynku pracy po zakończeniu programów
pomocowych. Jak wskazano w Założeniach polityki pieniężnej na rok 2021, inflacja –ze
względu na szoki makroekonomiczne ifinansowe –może okresowo kształtować się
powyżej lub poniżej celu,w tymrównież poza określonym przedziałem odchyleń od celu.
Reakcja polityki pieniężnej na szoki jest elastyczna i zależy od ich przyczyn oraz oceny
trwałości ich skutków, w tym wpływu na procesy inflacyjne. Prowadzona przez NBP
polityka pieniężna sprzyja utrwaleniu ożywienia aktywności gospodarczej po
pandemicznej recesji oraz stabilizuje inflację na poziomie zgodnym z celem inflacyjnym
NBP w średnim okresie.
Biorąc pod uwagę przyczyny podwyższonej obecnie inflacji oraz jej oczekiwany
przejściowy charakter, a jednocześnie uwzględniając niepewność dotyczącą trwałości i
skali ożywienia gospodarczego, NBP utrzymuje stopy procentowe na niezmienionym
poziomie. Jednocześnie NBP będzie nadal prowadził operacje zakupu skarbowych
papierów wartościowych i dłużnych papierów wartościowych gwarantowanych przez
Skarb Państwa na rynku wtórnym w ramach strukturalnych operacji otwartego rynku.
Celem tych operacji jest zmiana długoterminowej struktury płynności wsektorze
bankowym, zapewnienie płynności rynku wtórnego skupowanych papierów
wartościowych oraz wzmocnienie oddziaływania obniżenia stópprocentowych NBP na
gospodarkę, tj. wzmocnienie mechanizmu transmisji monetarnej. W celu wzmocnienia
oddziaływania poluzowaniapolityki pieniężnej na gospodarkę NBP może także stosować
interwencje na rynku walutowym. Terminy oraz skala prowadzonych działań będą
uzależnione od warunków rynkowych. NBP będzie także nadal oferował kredyt
wekslowy przeznaczony na refinansowanie kredytów udzielanych przedsiębiorcom
przez banki.
Rada przyjęła Założenia polityki pieniężnej na rok 2022.
