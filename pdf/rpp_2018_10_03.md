Warszawa, 3 października 2018 r.
Informacja po posiedzeniu Rady Polityki Pieniężnej
w dniach 2-3 października2018r.
Rada postanowiła utrzymać stopy procentowe NBP na niezmienionym poziomie:
▪stopa referencyjna 1,50%;
▪stopa lombardowa 2,50%;
▪stopa depozytowa 0,50%;
▪stopa redyskonta weksli 1,75%.
W gospodarce światowejutrzymuje się dobra koniunktura. W strefie euro sytuacja
gospodarcza pozostaje korzystna, mimo nieco wolniejszego niżw 2017 r. tempa wzrostu
gospodarczego. W Stanach Zjednoczonych wzrost gospodarczy jest szybszy niż przed
rokiem, co potwierdza, że koniunktura w tej gospodarce jest bardzo dobra. W Chinach od
kilku kwartałów wzrost aktywności gospodarczejutrzymuje sięna stabilnym poziomie.
Od początku roku nastąpił istotny wzrost cen surowców energetycznych, w tym ropy
naftowej, na rynkach światowych. Przyczyniło się to do podwyższenia inflacji w wielu
krajach. Jednocześnie inflacja bazowa w otoczeniu polskiej gospodarki, w tym w strefie
euro, pozostaje umiarkowana, mimo utrzymującej się tam dobrej koniunktury.
Europejski Bank Centralny utrzymuje stopy procentowe na poziomie bliskim zera, w
tym stopę depozytowąponiżej zera. Jednocześnie EBC nadal skupuje aktywa finansowe,
choć zmniejsza skalę skupui zapowiada jego zakończenie z końcem 2018 r. Rezerwa
Federalna Stanów Zjednoczonych podwyższyła we wrześniu stopy procentowe,
kontynuując stopniowe zmniejszanie swojej sumy bilansowej.
W Polsce napływające dane wskazująna utrzymywanie się dobrej koniunktury.
Wzrostowi aktywnościgospodarczej sprzyja rosnąca konsumpcjawspierana przez
zwiększające się zatrudnienie i płace, wypłaty świadczeń oraz bardzodobre nastroje
konsumentów. Towarzyszy temu wzrost inwestycji. Czynnikiem wspierającym wzrost
aktywności gospodarczej pozostaje również dobra koniunktura za granicą.
Mimo wysokiego wzrostu gospodarczego oraz szybszego niż w ubiegłym roku
wzrostu płac dynamika cen konsumpcyjnych pozostaje umiarkowana. Nieco wyższy niż
w I kwartale br. roczny wskaźnik CPIjest głównie efektem wzrostu cen paliw.
Jednocześnie inflacja po wyłączeniu cen żywności i energii pozostaje niska.
W ocenie Rady bieżące informacje wskazują na korzystne perspektywy wzrostu
aktywności w polskiej gospodarce mimo oczekiwanego obniżenia się dynamiki PKB w
kolejnych kwartałach. Zgodnie z dostępnymi prognozamiw horyzoncie oddziaływania
polityki pieniężnej inflacja utrzyma się w pobliżu celu inflacyjnego. W efekcie Rada
ocenia, że obecny poziom stóp procentowych sprzyja utrzymaniu polskiej gospodarki na
ścieżce zrównoważonego wzrostu orazpozwala zachować równowagę
makroekonomiczną.
