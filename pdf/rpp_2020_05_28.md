Warszawa, 28 maja 2020 r.
Informacja po posiedzeniu Rady Polityki Pieniężnej
w dniu 28 maja2020r.
Rada podjęła decyzję o obniżeniu stopy referencyjnej NBP o 0,40 pkt proc., tj. do
poziomu 0,10%. Jednocześnie Rada ustaliła następujący poziom pozostałych stóp
procentowych NBP:
•stopa lombardowa 0,50%;
•stopa depozytowa 0,00%;
•stopa redyskontowa weksli 0,11%;
•stopa dyskontowa weksli 0,12%.
NBP będzietakżenadal prowadził operacje zakupu skarbowychpapierów
wartościowych oraz dłużnych papierów wartościowych gwarantowanych przez Skarb
Państwa na rynkuwtórnym w ramach strukturalnych operacji otwartego rynku.
Terminy oraz skala prowadzonych operacji będą uzależnione od warunków
rynkowych.
NBP będzie także oferowałkredyt wekslowyprzeznaczony na refinansowanie
kredytów udzielanych przedsiębiorcom przez banki.
Napływające dane potwierdzają, że pandemia COVID-19 przyczyniła się do spadku
aktywności gospodarczej na świecie. W gospodarkach będących głównymi partnerami
handlowymi Polski znalazło toodzwierciedlenie w obniżeniu się PKB w I kw. oraz
wyraźnym spadku produkcji przemysłowej i sprzedaży detalicznej w kwietniu.
Towarzyszyło temu pogorszenie sytuacji na rynku pracy oraz wyraźne osłabienie
nastrojów konsumentów i firm. W celu ograniczenia negatywnych skutków pandemii
podjęto działania fiskalne mające na celu zmniejszenie skali spadku dochodów
gospodarstw domowych i firm, a także stymulację koniunkturygospodarczej.
Towarzyszy temu luzowanie polityki pieniężnej, w tym poprzezobniżenie stóp
procentowych oraz skup aktywów.
Według aktualnych prognoz w II połowie br. nastąpi poprawa koniunktury w
gospodarce światowej, choć poziom aktywności będzie niższy niż przed pandemią.
Jednocześnie istnieje niepewność dotycząca tempa i trwałości poprawy koniunktury na
świeciew kolejnych kwartałach. W efekcie utrzymuje sięzmienność cen na rynkach
finansowych, ograniczana przez luzowanie polityki monetarnej głównych banków
centralnych.
Osłabienie bieżącego i prognozowanego popytu oddziałuje w kierunkuobniżenia cen
wielu surowców. Niższeniż na początku roku są ceny surowców energetycznych, a także
części surowców żywnościowych.Wraz z obniżeniem aktywnościgospodarczej
przyczynia się to do spadku inflacji w wielu krajach, w tym u głównych partnerów
handlowych Polski.
W Polsce koniunktura w pierwszych miesiącach roku była relatywnie dobra, jednak
roczna dynamika PKB obniżyłasię. Dane za kwiecień wskazują na silny spadek
aktywności gospodarczej, obniżenie wynagrodzeń i zatrudnienia w przedsiębiorstwach
oraz pogorszenie nastrojów konsumentów i przedsiębiorstw.Jednocześnie nastąpiło
istotne obniżenie inflacji, a rocznadynamika cen produkcji sprzedanej spadła poniżej zera.
Można oczekiwać, że wraz ze znoszeniem restrykcji związanych z epidemią nastąpi
ożywienie aktywności gospodarczej. Będą temusprzyjać działania ze strony polityki
gospodarczej, w tym poluzowanie polityki pieniężnej NBP, które ogranicza skalę spadku
zatrudnienia, wspierającdochody gospodarstw domowych oraz sytuację finansową firm.
Skala oczekiwanego ożywienia aktywności może być natomiast ograniczana przez
niepewność dotyczącąskutków pandemii, niższe dochody orazsłabsze niż w
poprzednich latach nastroje podmiotów gospodarczych.
Niższa aktywnośćgospodarcza na świecie, w tym w Polsce, wraz z niższymi cenami
surowcówna rynkach międzynarodowych będą oddziaływały w kierunku dalszego
obniżenia inflacji. W efekcie, utrzymuje się ryzyko spadku inflacji poniżej celu
inflacyjnego NBP w horyzoncie oddziaływania polityki pieniężnej.Biorąc to pod uwagę
Rada zdecydowała o ponownym obniżeniu stóp procentowych NBP.
NBP będzie także nadal prowadziłoperacje zakupu skarbowych papierów
wartościowych i dłużnych papierów wartościowych gwarantowanych przez Skarb
Państwa na rynku wtórnymw ramach strukturalnych operacji otwartego rynku. Celem
tych operacji jest zmiana długoterminowej struktury płynności w sektorze bankowym,
zapewnienie płynności rynku wtórnego skupowanych papierów wartościowychoraz
wzmocnienie oddziaływania obniżenia stóp procentowychNBP na gospodarkę, tj.
wzmocnienie mechanizmu transmisji monetarnej. Terminy oraz skala prowadzonych
operacji będą uzależnione od warunków rynkowych.
NBP będzie także nadal oferował kredyt wekslowy przeznaczony na refinansowanie
kredytów udzielanych przedsiębiorcom przez banki.
Poluzowanie polityki pieniężnej NBP łagodzi negatywne skutki pandemii,
ograniczając skalęspadku aktywności gospodarczejoraz wspierając dochody
gospodarstw domowych i firm. W efekcie, przyczynia się do ograniczenia spadku
zatrudnienia oraz pogorszenia sytuacji finansowej firm, oddziałując w kierunku
szybszego ożywienia gospodarczego po zakończeniu pandemii. Działania NBP
ograniczają ryzykoobniżenia się inflacji poniżej celu inflacyjnego NBP w średnim okresie
oraz –poprzez pozytywny wpływ na sytuację finansową kredytobiorców–oddziałują w
kierunku wzmocnienia stabilności systemu finansowego.
