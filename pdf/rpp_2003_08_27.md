Ocena sytuacji gospodarczej
W lipcu br. nadal poprawiały się nastroje inwestorów w USA.
Wskaźnik ISM obrazujący popyt przedsiębiorstw wzrósł w lipcu do
poziomu 51,8 pkt. wobec 49,8 pkt. w czerwcu br.
Poprawie klimatu wśród przedsiębiorców nie towarzyszyła poprawa
nastrojów konsumentów; wskaźnik Conference Board obrazujący nastroje
konsumentów USA obniżył się z poziomu 83,5 pkt. w czerwcu br. do 76,6
pkt w lipcu. Główną tego przyczyną był brak poprawy sytuacji na rynku
pracy.
Umacniającym się oznakom wzrostu zaufania podmiotów
gospodarczych, które w USA potwierdzone zostały już korzystnymi
wynikami gospodarczymi
(wzrost PKB w II kwartale br. o 2,3% w skali
rocznej oraz wzrost zamówień dla przemysłu amerykańskiego o 1,7%
wobec maja br.) towarzyszyły takie zjawiska, jak umocnienie kursu USD
wobec euro i kontynuacja hossy na światowych giełdach.
W odróżnieniu od gospodarki USA - w strefie euro lepsze
oczekiwania przedsiębiorstw (niemiecki IFO wzrósł w sierpniu br. do
poziomu 90,8 pkt. z 89,3 pkt. w lipcu i 88,8 pkt. w czerwcu, a indeks PMI
dla strefy euro wzrósł w lipcu do 50,2 pkt. z 48,2 pkt. w czerwcu) nie
znalazłypotwierdzenia w poprawie danych ekonomicznych. W II kwartale
br. tempo wzrostu PKB (w skali rocznej) w tym regionie obniżyło się do
0,4% wobec 0,9% i 1,2% odpowiednio w I kwartale br. i IV kwartale 2002
r. W Niemczech poziom PKB był w II kwartale br. niższy o 0,2% wobec II
kwartału 2002 r. W II kwartale br. zmniejszył się także PKB Francji,
Włoch i Holandii. Wg opinii Komisji Europejskiej dopiero w ostatnim
kwartale bieżącego roku pojawią się oznaki ożywienia, a wzrost
gospodarczy w strefie euro w 2003r. nie przekroczy 0,6%.
Średnia cena ropy Brent wyniosła w lipcu 28,5 USD/b, była więc o
0,9 USD wyższa w porównaniu z czerwcem br. Był to jednocześnie trzeci
kolejny miesiąc wzrostu cen ropy. Od początku sierpnia ceny utrzymują
się na poziomie ok. 30 USD za baryłkę.
W lipcu produkcja OPEC obniżyła się o 60 tys. b/d w porównaniu z
czerwcem i wynosiła 25,4 mln b/d, tj. niespełna 0,2% więcej niż wynoszą
obowiązujące od 1 czerwca 2003 r. limity wydobycia. Jednocześnie kartel
utrzymał oficjalne limity na dotychczasowym poziomie, głównie ze
względu na korzystne ceny. Cena ropy koszyka OPEC od początku
sierpnia br. kształtuje się powyżej górnej granicy celu (28 USD/b).
Publikowana przez Departamentu Stanu d.s. Energii prognoza
średniorocznej ceny ropy naftowej w 2003 r. uległa w sierpniu br.
obniżeniu z 29,4 USD /b do 27,6 USD/b.
W czerwcu 2003 r. deficyt obrotów bieżących obniżył się do 83 mln
EUR, a więc do najniższego poziomu od sierpnia 1998 r. W porównaniu z
czerwcem ub.r. ujemne saldo rachunku obrotów bieżących zmniejszyło się
o 368 mln EUR (a od początku 2003 r. o ponad 2 mld EUR). Do
wyraźnego zmniejszenie deficytu przyczyniło się zarówno obniżenie się
ujemnego salda płatności towarowych, jak i wzrost nadwyżki obrotów
niesklasyfikowanych.
Poprawa klimatu
inwestycyjnego w
USA
Obniżenie tempa
wzrostu
gospodarczego w
krajach strefy
euro
Nadal wysokie
ceny ropy
naftowej na
rynkach
światowych
Obniżenie
deficytu obrotów
bieżących bilansu
płatniczego
2
Deficyt płatności towarowych, który w czerwcu br. wyniósł 487 mln
EUR był najniższy od 1997 r (od kiedy publikowane są miesięczne dane
nt. bilansu obrotów bieżących w ECU i EUR). Do obniżenia się ujemnego
salda przyczynił się wzrost wpływów z eksportu o 8,4% (najwyższy jaki
miał miejsce w 2003 r.). Jednocześnie nastąpił wzrost wypłat za import - w
porównaniu z czerwcem 2002 r. o 0,3%. Od początku br. eksport
zwiększył się o 5,2%, a import obniżył się o 1,5%.
Według danych statystyki rzeczowej największy wpływ na wzrost
polskiego eksportu w I połowie 2003 r. miało zwiększenie sprzedaży do
Niemiec. W okresie tym jego wartość (wyrażona w EURO) zwiększyła się
o 3,3% w porównaniu z odpowiednim okresem poprzedniego roku
(podczas gdy w I połowie 2002 r. obniżyła się o 0,3%). Wyraźna zmiana
tendencji w polskim eksporcie do Niemiec wynikała przede wszystkim ze
przesunięć w strukturze popytu importowego tego kraju w kierunku
wzrostu udziału tańszych produktów; szybciej rozwijał się także import
półproduktów i wyrobów nieprzetworzonych w porównaniu do przywozu
wyrobów gotowych. Wobec powyższego zwiększył się import Niemiec z
regionu krajów EuropyŚrodkowej i Wschodniej oraz z Chin.
Dynamika eksportu do większości pozostałych krajów Unii
Europejskiej była wyraźnie niższa niż przed rokiem.
Tempo wzrostu produkcji sprzedanej przemysłu w lipcu br.
ukształtowało się na poziomie przewyższającym dotychczasowy trend. W
porównaniu z lipcem ub.r. produkcja przemysłu ogółem była większa o
10,3%, podczas gdy spodziewano się wzrostu o ok.7%. Poziom produkcji
był wyższy niż przed rokiem we wszystkich sekcjach przemysłu - w
przetwórstwie o 11,1%, w wytwarzaniu i zaopatrywaniu w energię
elektryczną, gaz i wodę o 6,9%, w górnictwie i kopalnictwie o 2,1%.
Opublikowane dane o strukturze działowej wskazują, że wysoka
dynamika produkcji w lipcu jest wynikiem rosnącego eksportu, chociaż
znaczące wzrosty sprzedaży w przemysłach maszyn i urządzeń oraz
wyrobów z metali (odpowiednio o 18,0% i 18,8%) wskazują na rosnący
krajowy popyt inwestycyjny. Wzrost produkcji w porównaniu do
analogicznego miesiąca ub.r. w przemyśle pojazdów mechanicznych,
przyczep i naczep był wyższy niż 40%. Na tak wysoki wzrost złożyły się
zarówno: wzrost sprzedaży części i półfabrykatów dla przemysłu
motoryzacyjnego oraz osiągnięcie pełnych zdolności wytwórczych
samochodu małolitrażowego Opla, którego produkcja jest prawie w całości
przeznaczona na eksport. Utrzymuje się wysoki wzrost produkcji mebli.
Wyniki lipcowe umocniły wzrostowy trend wolumenu produkcji,
który szczególnie wyraźny jest w przemyśle przetwórczym. Utrzymały się
wysokie i rosnące roczne dynamiki trendu (wzrost z 7-8% po czerwcu do
8-9% w przemyśle ogółem i z 8-9% do 10-11% w przetwórstwie).
W lipcu br., po ponad trzech latach spadku, produkcja budownictwa
przekroczyła poziom sprzed roku (o 1,6%). Wyższy niż w lipcu ub.r.
poziom zrealizowanych robót odnotowano we wszystkich grupach
przedsiębiorstw. Tak jak w poprzednich miesiącach produkcja
przedsiębiorstw zajmujących się przygotowaniem terenu pod budowę
wzrosła ponad dwukrotnie, a przedsiębiorstw wykonujących roboty
Wzrost eksportu
do Niemiec
Wysoki wzrost
produkcji
sprzedanej
przemysłu
Najwyższe
wzrosty w
działach
produkujących na
eksport
Wzrost produkcji
budownictwa
3
budowlane wykończeniowe o ponad 50%.
Znacznie lepiej niż w ub.r. i niż w I kwartale br. ukształtowała się w
I półroczu br. sytuacja finansowa przedsiębiorstw. Objęte badaniami GUS
przedsiębiorstwa uzyskały wynik finansowy netto 8,8 mld zł (w I półroczu
ub.r. 1,5 mld zł). Do poprawy sytuacji przyczynił się wzrost wyniku ze
sprzedaży produktów, towarów i materiałów. Korzystniejsze wyniki
uzyskali eksporterzy. Udział sprzedaży eksportowej w przychodach ze
sprzedaży produktów, materiałów i towarów wzrósł z 15% w I półroczu
ub.r. do 17% w I półroczu br.
Badanie koniunkturyprzeprowadzone w sierpniu 2003 r. wskazuje
na dalszą poprawę koniunktury w przetwórstwie przemysłowym, gdzie
lepsze są oceny nowych zamówień i bieżącej produkcji oraz sytuacji
finansowej przedsiębiorstw. Ogólny wskaźnik koniunktury w
budownictwie nadal kształtuje się na poziomie dodatnim, wyższym niż w
analogicznym miesiącu dwóch ostatnich lat. Koniunktura w handlu
detalicznym oceniona została w sierpniu br. nieco mniej pesymistycznie
niż w lipcu, ale gorzej niż w sierpniu ub.r. Dużo lepsze, choć nadal
negatywne są oceny bieżącej i przyszłej sprzedaży oraz bieżącej sytuacji
finansowej.
Sytuacja w sektorze finansów publicznych
W lipcu br. dochody budżetu państwa były niższe niż w
analogicznym okresie roku ubiegłego (o 14,6%), na co miało wpływ
przekazanie w ubiegłym roku w lipcu wpłaty z zysku NBP (po
skorygowaniu o wpłatę z zysku NBP, dochody budżetu państwa w lipcu
br. okazały się wyższe od dochodów sprzed roku o 3,6%). Wydatki
budżetu państwa wzrosły o 6,9%, głównie z tytułu wyższych dotacji dla
FUS i FP, i w konsekwencji deficyt budżetu państwa ukształtował się na
wysokim poziomie, znacząco wyższym niż w czerwcu br.
Wyższy od ubiegłorocznego poziom odnotowały w lipcu br.
wszystkie wpływy podatkowe. Pierwszy raz od kilku miesięcy wyższe
wpływy zanotował również podatek dochodowy od osób prawnych (o
1,0%).
W okresie 7 miesięcyłączne dochody budżetu państwa były
nominalnie wyższe o 4,6 mld zł w stosunku do analogicznego okresu
sprzed roku, tj. o 5,8%. Wysoki wzrost odnotowały wpływy z podatku
dochodowego od osób fizycznych (9,3%). Wpływy z podatków pośrednich
wzrosły zaś o 3,5%, jednakże realizacja planu rocznego podatków
pośrednich jest słabsza niż oczekiwano (55,4% wobec 56,8% w ub.r.) w
związku z wyższymi niż przewidywano zwrotami VAT z tytułu wysokiego
eksportu w pierwszych miesiącach br. Pomimo lipcowego wzrostu
wpływów z podatku od osób prawnych pozostają one na zdecydowanie
niskim poziomie – w ciągu 7 miesięcy br. do budżetu państwa wpłynęło z
tego tytułu o ok. 12,9% mniej dochodów niż w tym samym okresie roku
poprzedniego.
Lepsza sytuacja
finansowa
przedsiębiorstw
Pozytywne oceny
koniunktury w
przemyśle
przetwórczym i
budownictwie
4
Wydatki budżetu państwa po lipcu br. wyniosły 112,2 mld zł, tj.
nominalnie o 6,4% a realnie o 5,6% powyżej wielkości sprzed roku, i
osiągnęły one 57,7% wielkości zapisanej w ustawie budżetowej.
Na koniec lipca br. deficyt budżetu państwa wyniósł ok. 27,7 mld zł,
co oznacza, że wykorzystano 71,5% limitu rocznego - więcej niż w latach
ubiegłych.
Sytuacja Funduszu Ubezpieczeń Społecznych nie uległa wyraźnej
poprawie po 7 miesiącach br. Pomimo wzrostu – od marca br. - wpływów
ze składek ubezpieczeniowych. Zadłużenie FUS w systemie bankowym
sięgnęło prawie poziomu dopuszczalnego limitu i wyniosło 3,5 mld zł.
Ponadto nadal niski jest stopień realizacji planowanej wielkości składek
przesyłanych do OFE (52,4%), co wskazuje na zagrożenie przekazania
mniejszej kwoty transferowanych do funduszy środków. Ze względu na
niższe niż planowano wpływy ze składek zdrowotnych w trudnej sytuacji
znajduje się także Narodowy Fundusz Zdrowia. Oznacza to
prawdopodobnie dalsze narastanie zobowiązań wymagalnych służby
zdrowia.
Aktualnie uzyskane informacje o sytuacji finansowej pozostałych
jednostek sektora finansów publicznych wskazują, że deficyt ekonomiczny
sektora finansów publicznych zwiększy się w 2003 r. do szacowanego
poziomu 5,4% PKB. Oznacza to wzrost deficytu w stosunku do
ubiegłorocznego o 0,3 pkt. proc.
W roku 2004 rysuje się zagrożenie zwiększenia nierównowagi
sektora finansów publicznych. Rząd zakłada wzrost deficytu budżetu
państwa do 6,7% PKB z 4,8% PKB w 2003 r. (a bez uwzględnienia dotacji
dla FUS na sfinansowanie ubytku składek do OFE wyniesie on
odpowiednio: 5,3% i 3,6%). Oznacza to ekspansję fiskalną na dużą skalę,
pomimo przewidywanej kontynuacji ożywienia gospodarczego i powrotu
na ścieżkę szybkiego wzrostu PKB. Ekspansja ta wynika po części ze
wzrostu wydatków związanych z przystąpieniem Polski do UE, jednakże
przede wszystkim z niepodjęcia działańna rzecz reformy wydatków
budżetowych. Konsekwencją wysokiego deficytu budżetu państwa w 2004
r. będzie niebezpieczny wzrost długu państwowego, którego poziom zbliża
się do drugiego progu ostrożnościowego (55% PKB), wynikającego z
ustawy o finansach publicznych.
71,5%
planowanego
deficytu budżetu
państwa po lipcu
2003 r.
Deficyt sektora
finansów
publicznych w
2003 r. na
poziomie 5,4%
PKB
5
Podaż pieni
ą
dza, kredyty, stopy procentowe, kurs
walutowy
Wg wstępnych danych w lipcu 2003 r. wystąpił nieznaczny
miesięczny wzrost podaży pieniądza M3 (o 0,1 mld zł). Po
wyeliminowaniu różnic kursowych przyrost ten wyniósł 0,5 mld zł.
(0,2%). Roczne tempo wzrostu M3 wyniosło 0,7%.
Wielkość pieniądza gotówkowego w obiegu poza kasami banków w
porównaniu z czerwcem 2003 uległa zwiększeniu o 0,4%. Roczne tempo
wzrostu gotówki wyniosło 13,9%.
Od 12 miesięcy spada dynamika depozytów gospodarstw domowych
ich roczne tempo wzrostu wyniosło w lipcu br. -7,2%. Jednocześnie,
wartość aktywów netto ogółu funduszy inwestycyjnych wzrosła o 1,9 mld
zł, co świadczy o utrzymywaniu się dużej popularności tej alternatywnej
wobec lokat bankowych formy inwestowania. Roczne tempo wzrostu
depozytów przedsiębiorstw wyniosło 12,2%, tj. utrzymało się na poziomie
z ostatnich czterech miesięcy.
Po stronie kreacji pieniądza – miesięczny wzrost należności ogółem
wyniósł 0,5 mld zł (0,2%), a po wyeliminowaniu różnic kursowych wzrost
ten wyniósł1,5 mld zł (0,6%). Przyrost należności był w głównej mierze
wynikiem wzrostu zadłużenia funduszy ubezpieczeń społecznych. Roczne
tempo przyrostu zadłużenia kredytowego gospodarstw domowych
utrzymywało się na poziomie 7,7%. Po wzroście (w okresie marzec-maj)
roczna dynamika kredytu dla przedsiębiorstw powróciła do niskiego
poziomu i wyniosła w lipcu 1,7%,
W sierpniu br. głównym czynnikiem kształtującym kurs złotego
były zmiany relacji euro do USD na rynku światowym. W okresie tym
umacniała się tendencja do deprecjacji euro - kurs EUR/USD
zdeprecjonował się w ciągu 24 dni sierpnia o ok. 4,4% .Wpłynęło to na
osłabienie złotego wobec dolara amerykańskiego o 4,7 % i nieznaczne - o
0,5 % - umocnienie wobec euro.
Ceny, oczekiwania inflacyjne
W lipcu br., dwunastomiesięczna inflacja ukształtowała się tak jak
przed miesiącem na poziomie 0,8%. Po raz pierwszy od maja 2002 r. w
lipcu br. odnotowano roczny wzrost cen żywności i napojów
bezalkoholowych, co oznacza, że wygasa dotychczasowy wpływ tej grupy
cen na obniżenie ogólnego poziomu wskaźnika CPI.
Inflacja „netto” w lipcu 2003 r. w skali rocznej wyniosła 0,8% (o
0,3 pkt. proc. mniej niż w czerwcu br.). Natomiast miesięczny wskaźnik
inflacji „netto” wyniósł 0,2%.
W lipcu br. nastąpił nieznaczny spadek rocznego tempa wzrostu cen
produkcji sprzedanej. W porównaniu z analogicznym miesiącem ub.r. ceny
producentów w przemyśle były wyższe o 1,8% (w czerwcu o 2,0% i w
maju br. o 2,0%).
Niewielki wzrost
podaży pieniądza
w lipcu
Osłabienie kursu
złotego wobec
USD
Roczny wskaźnik
wzrostu cen
towarów i usług
konsumpcyjnych
na poziomie 0,8%
Spadek rocznego
tempa wzrostu
wskaźnika PPI
6
W sierpniu br. struktura odpowiedzi na pytanie ankiety, na
podstawie której analizowane są oczekiwania inflacyjne osób prywatnych,
pozostała neutralna z punktu widzenia wpływu na wynik kwantyfikacji
oczekiwanej stopy inflacji. Z uwagi na silny wzrost inflacji bieżącej,
skwantyfikowana miara oczekiwań inflacyjnych wzrosła do poziomu 0,8%
(tj. o 0,4 pkt. proc. w stosunku do danych lipcowych).
W sierpniu br. prognozowana przez analityków bankowych stopa
inflacji na miesiąc poprzedzający analogiczny miesiąc roku następnego (tj.
na lipiec 2004 r.) wyniosła 2,2%, tj. tyle samo, co w lipcu br. Również
stopa inflacji przewidywana na koniec 2003 r. pozostała na poziomie z
poprzedniego miesiąca, wynosząc 1,6%. Z kolei średnioroczna dynamika
cen prognozowana na 2004 r. obniżyła się o 0,1 pkt. proc. w stosunku do
lipca br. i wyniosła 2,3%.
Stabilizacja
niskich oczekiwań
inflacyjnych
