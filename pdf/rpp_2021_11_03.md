1/2
Warszawa, 3 listopada 2021 r.
Informacja po posiedzeniu Rady Polityki Pieniężnej
w dniu 3 listopada 2021 r.
Rada podjęła decyzję o podwyższeniustopy referencyjnej NBP o 0,75 pkt proc., tj. do
poziomu 1,25%. Jednocześnie Rada ustaliła następującypoziom pozostałych stóp
procentowych NBP:
▪stopa lombardowa 1,75%;
▪stopa depozytowa 0,75%;
▪stopa redyskontowa weksli 1,30%;
▪stopa dyskontowa weksli 1,35%.
W gospodarce światowej trwa ożywienie aktywności gospodarczej, choć utrzymująca się
w wielu krajach trudna sytuacja epidemiczna wraz z ograniczeniami podażowymi na
części rynkówi silnym wzrostem cen surowców oddziałują negatywnie na koniunkturę
w niektórych gospodarkach. Mimo to, aktualne prognozy wskazują na dalszy wzrost
globalnego PKB w przyszłym roku.
Jednocześnie znacznie wyższe niż rok temu światowe ceny surowców –w szczególności
gazu ziemnego, ropy naftowej i węgla, a takżeczęści surowców rolnych–wraz
przedłużającymi się zaburzeniami w globalnych łańcuchach podaży i silnym wzrostem
cen transportu międzynarodowego przyczyniają się do istotnego wzrostu inflacji w wielu
gospodarkach oraz podwyższania jej prognoz na przyszły rok. W wielu gospodarkach, w
tym w Stanach Zjednoczonychoraz strefie euro, inflacja wyraźnie przekracza cele banków
centralnych, kształtując się na poziomach najwyższych od wielu lat.
Mimo to, główne banki centralne utrzymują niskie stopyprocentowe oraz prowadzą skup
aktywów, choć część z nich sygnalizuje ograniczenie skali akomodacji monetarnej.
Jednocześnie banki centralnew regionie Europy Środkowo-Wschodniej podwyższają
stopy procentowe.
W Polsce trwa ożywienie aktywności gospodarczej. Nadal poprawia się sytuacja na rynku
pracy, co znajduje odzwierciedlenie w spadku bezrobocia i wyraźnym wzroście
przeciętnych wynagrodzeń w sektorzeprzedsiębiorstw. W najbliższych kwartałach
oczekiwane jest utrzymywanie się korzystnejsytuacji gospodarczej, choć istotnym
2/2
czynnikiem ryzyka jestwpływ pandemii na gospodarkę, a także oddziaływanie
ograniczeńpodażowych oraz wysokich cen surowców energetycznychna globalną
koniunkturę.
Inflacja w Polsce według szybkiego szacunku GUS wzrosła w październiku br. do 6,8% w
ujęciu rok do roku, a w ujęciu miesięcznym wyniosła 1,0%. Podwyższona inflacja wynika
w głównej mierze z oddziaływania czynników zewnętrznych i niezależnych od krajowej
polityki pieniężnej, w tym istotnie wyższych niż przed rokiem cen surowców
energetycznych i żywnościowych na rynkach światowych, wcześniejszychpodwyżek cen
energii elektrycznej i opłat za wywóz śmieci oraz globalnych zaburzeń w transporcie i
funkcjonowaniu łańcuchów dostaw. Dodatnio na dynamikę cen oddziałuje jednak także
trwające ożywienie gospodarcze, w tym popyt stymulowany wzrostemdochodów
gospodarstw domowych.
Rada zapoznała się z wynikami listopadowej projekcji inflacji i PKB z modelu NECMOD.
Zgodnie z projekcją –przygotowaną przy założeniu niezmienionych stóp procentowych
NBP oraz uwzględniającą dane dostępne do 21 października 2021 r. –roczna dynamika
cen znajdzie się z 50-procentowym prawdopodobieństwem w przedziale 4,8–4,9% w
2021 r. (wobec 3,8–4,4% w projekcji z lipca 2021 r.), 5,1–6,5% w 2022 r. (wobec 2,5–4,1%)
oraz 2,7–4,6% w 2023 r. (wobec 2,4–4,3%). Z kolei roczne tempo wzrostu PKB według
projekcji znajdzie się z 50-procentowym prawdopodobieństwem w przedziale 4,9–5,8% w
2021 r. (wobec 4,1–5,8% w projekcji z lipca 2021 r.), 3,8–5,9% w 2022 r. (wobec 4,2–6,5%)
oraz 3,8–6,1% w 2023 r. (wobec 4,1–6,5%).
Obserwowanyw bieżącym roku istotny wzrost światowych cen surowców,w tym
energetycznych i rolnych, a także przedłużające się globalne zaburzenia podażowe
spowodowały podwyższenie prognoz inflacji na najbliższe kwartały na świecie i w Polsce.
Przy oczekiwanej kontynuacji ożywienia krajowej aktywności gospodarczejoraz
korzystnej sytuacji na rynku pracy tworzyłoby to ryzyko utrwalenia się podwyższonej
inflacji w horyzoncie oddziaływania polityki pieniężnej. Aby ograniczyć to ryzyko, a więc
dążąc do obniżeniainflacji do celu NBP w średnim okresie Rada postanowiła podwyższyć
stopy procentowe NBP. NBP może nadal stosować interwencje na rynku walutowym oraz
inne instrumenty przewidziane w Założeniachpolityki pieniężnej. Terminy oraz skala
prowadzonych działań będą uzależnione od warunków rynkowych.
Rada przyjęła Raport o inflacji –listopad 2021, a także Opinię do projektu Ustawy budżetowej
na rok 2022.
