Narodowy Bank Polski
Rada Polityki Pieniężnej
00-919 Warszawa, ul.Świętokrzyska 11/21,  tel. (22) 653 28 88, fax (22) 653 13 28
www.nbp.pl/rpp
Warszawa, 6 czerwca 2012 r.
INFORMACJA PO POSIEDZENIU RADY POLITYKI PIENIĘŻNEJ
w dniach 5-6 czerwca 2012 r.
Rada postanowiła utrzymaćstopy procentowe NBP na niezmienionym poziomie:
stopa referencyjna 4,75% w skali rocznej;
stopa lombardowa 6,25% w skali rocznej;
stopa depozytowa 3,25% w skali rocznej;
stopa redyskonta weksli 5,00% w skali rocznej.
Napływające dane sygnalizują stabilizację aktywności w gospodarce światowej na niskim
poziomie. Stagnacji w strefie euro towarzyszy umiarkowany wzrost gospodarczy w Stanach
Zjednoczonych. Równocześnie aktywność gospodarcza w największych gospodarkach
wschodzących nieznacznie się osłabiła. Inflacja na świecie, pomimo pewnego obniżenia,
pozostaje podwyższona.
Od ostatniego posiedzenia Rady pogorszyły się nastroje na międzynarodowych rynkach
finansowych, co było głównie związane z nasileniem obaw o sytuację gospodarczą niektórych
krajów strefy euro. Pogorszenie nastrojów przyczyniło się do deprecjacji kursów walut
gospodarek wschodzących, w tym złotego, a także do obniżenia cen surowców na rynkach
światowych.
W Polsce dane o PKB potwierdziły, że wzrost gospodarczy stopniowo się obniża. W I kw. br.
stabilnemu wzrostowi konsumpcji towarzyszył wolniejszy niż w poprzednim kwartale wzrost
inwestycji. Obniżyła się także dynamika polskiego eksportu oraz importu. Dane miesięczne o
produkcji w przemyśle i budownictwie, a także o sprzedaży detalicznej w kwietniu wskazują
na możliwość dalszego obniżenia dynamiki wzrostu gospodarczego.
Według Badań Aktywności Ekonomicznej Ludności w I kw. br. nadal rosła liczba
pracujących w gospodarce. Mimo wzrostu liczby pracujących stopa bezrobocia była wyższa
niż rok wcześniej, co wynikało ze zwiększenia się liczby osób aktywnych zawodowo.
Równocześnie przyspieszył nieco wzrost wynagrodzeń w gospodarce, w tym w sektorze
przedsiębiorstw. Wzrost dynamiki wynagrodzeń w I kw. przy obniżeniu się dynamiki PKB
wpłynął na wzrost dynamiki jednostkowych kosztów pracy. Kwietniowe dane dotyczące
przedsiębiorstw wskazują jednak na obniżanie się dynamiki zatrudnienia oraz wynagrodzeń w
tym sektorze.
W kwietniu nadal rosła akcja kredytowa dla przedsiębiorstw, choć dynamika kredytu dla firm
obniżyła się. Jednocześnie wciąż malała dynamika kredytu dla gospodarstw domowych, na co
złożył się dalszy spadek wartości kredytów konsumpcyjnych oraz obniżanie się tempa
wzrostu kredytów mieszkaniowych.
Inflacja CPI wzrosła w kwietniu do 4,0%, pozostając wyraźniepowyżej celu inflacyjnego
NBP (2,5%). Wzrosła również inflacja bazowa.
2
W ocenie Rady, w najbliższych miesiącach inflacja prawdopodobnie utrzyma się powyżej
górnej granicy odchyleń od celu inflacyjnego, do czego będzie się przyczyniać wysoka
dynamika cen administrowanych, a także niższy niż w ubiegłym roku poziom kursu złotego.
W ocenie Rady, w średnim okresie inflacja będzie ograniczana przez spowolnienie wzrostu
gospodarczego, a także dokonane w tym i ubiegłym roku podwyższenie stóp procentowych
NBP. Napływające dane, a także lipcowa projekcja makroekonomiczna NBP, umożliwią
pełniejszą ocenę skali spowolnienia wzrostu gospodarczego i zmian poziomu inflacji w
Polsce, a tym samym ocenę zasadności ewentualnego ponownego dostosowania stóp
procentowych.
