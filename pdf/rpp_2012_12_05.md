NarodowyBankPolski
RadaPolitykiPieniężnej
00-919Warszawa,ul.Świętokrzyska11/21,tel.(22)6532888,fax(22)6531328
www.nbp.pl/rpp
Warszawa, 5 grudnia 2012 r.
INFORMACJA PO POSIEDZENIU RADY POLITYKI PIENIĘŻNEJ
w dniach 4-5 grudnia 2012 r.
Rada postanowiła obniżyć stopy procentowe NBP o 0,25 pkt proc. do poziomu:
stopa referencyjna 4,25% w skali rocznej;
stopa lombardowa 5,75% w skali rocznej;
stopa depozytowa 2,75% w skali rocznej;
stopa redyskonta weksli 4,50% w skali rocznej.
Napływające dane wskazują, że aktywność gospodarcza na świecieutrzymuje się naniskim
poziomie. W Stanach Zjednoczonych w III kw. wzrost gospodarczy wprawdzieprzyspieszył,
jednak w strefie euro utrzymała się recesja. Równocześniew największych gospodarkach
wschodzących, aktywność gospodarcza kształtowałasięna niskim –jak na te kraje –
poziomie. Choć niska aktywnośćgospodarcza na świecie sprzyja obniżaniu się inflacji,
to wcześniejsze wzrosty cen surowców i ich wciąż relatywnie wysoki poziom oddziałują
w kierunku utrzymania się inflacji na podwyższonym poziomie w wielu krajach.
W ostatnich tygodniach awersja do ryzyka na światowych rynkach finansowych
ustabilizowała się, a ceny surowcównieznacznie wzrosły.
W Polsce, dane o PKB w III kw. potwierdziły wyraźne spowolnienie aktywności
gospodarczej. Pogłębił się spadek popytu krajowego, na który złożyło się obniżenie
inwestycji oraz wyhamowanie wzrostu konsumpcji. Równocześnie wkład zmiany zapasów do
wzrostu PKB pozostał ujemny. Głównym czynnikiem wzrostu PKB pozostał eksport netto, co
było związane z dalszym spadkiem importu, przy wciąż dodatniej dynamice eksportu.
Napływające dane miesięczne, wtym utrzymującasię niska dynamika produkcji
przemysłowej oraz sprzedaży detalicznej, a także spadek produkcji budowlano-montażowej,
wskazują na wciąż niską dynamikęaktywności na początku IV kw.
Osłabieniu koniunkturytowarzyszypogorszenie sytuacji na rynku pracy. W III kw. obniżyła
się dynamika zatrudnienia w gospodarce, w tym w sektorze przedsiębiorstw. Jednocześnie
wzrosła stopa bezrobocia. Spadek dynamiki zatrudnienia oraz wzrost bezrobocia przyczyniły
się do wyhamowania wzrostu płac.
Równocześnie w ostatnich miesiącach dynamika akcji kredytowej dla gospodarstw
domowych dalej osłabiała się, w tym nadal spadała wartośćkredytów konsumpcyjnych oraz
spowalniał wzrost kredytów dla przedsiębiorstw.
W październiku inflacja CPI obniżyła się i wyniosła 3,4%, pozostając jednakpowyżej celu
inflacyjnego NBP (2,5%). Jednocześnie w dalszym ciągu obniżała się większość miar inflacji
bazowej oraz dynamika cen produkcji, co potwierdza osłabianie siępresji popytowej
2
i kosztowej w gospodarce. Obniżeniu inflacji towarzyszył spadek oczekiwań inflacyjnych
gospodarstw domowych.
W ocenie Rady, napływające dane potwierdzają wyraźne osłabienie koniunktury w Polsce,
które prowadzi do ograniczenia presji płacowej i inflacyjnej.RównocześnieRada ocenia,
żedynamika PKBw najbliższych latach pozostanie umiarkowana, co stwarza ryzyko
obniżenia się inflacji poniżej celu inflacyjnego NBP w średnim okresie.
Biorąc to pod uwagę, Rada postanowiła obniżyć stopy procentowe NBP. Obniżenie stóp
procentowych oddziałuje w kierunku zwiększenia aktywności gospodarczej i ogranicza
ryzyko spadku inflacji poniżej celu w średnim okresie.
Jeśli napływające informacjebędą potwierdzałytrwałość osłabienia koniunktury
gospodarczej, a ryzyko nasilenia się presji inflacyjnej pozostanie ograniczone, Rada dokona
dalszego złagodzenia polityki pieniężnej.
