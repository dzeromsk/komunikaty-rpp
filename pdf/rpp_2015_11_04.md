1/2
Warszawa, 4 listopada 2015 r.
Informacja po posiedzeniu Rady Polityki Pieniężnej
w dniach 3-4 listopada 2015 r.
Rada postanowiła utrzymać stopy procentowe NBP na niezmienionym poziomie:
stopa referencyjna 1,50% w skali rocznej;
stopa lombardowa 2,50% w skali rocznej;
stopa depozytowa 0,50% w skali rocznej;
stopa redyskonta weksli 1,75% w skali rocznej.
Wzrost aktywności gospodarczej na świecie pozostaje umiarkowany. W strefie euro
trwa ożywienie gospodarcze, a napływające dane sugerują utrzymanie stabilnego
wzrostu PKBw tym obszarze walutowym. W Stanach Zjednoczonych wzrost PKB w III
kw. obniżył się, jednak w kolejnych kwartałach oczekiwana jest kontynuacja ożywienia.
Z kolei w Chinach wzrost gospodarczy po raz kolejny się obniżył, a w Rosji i Brazylii
trwa recesja. Utrzymują sięwięc obawy dotyczące perspektyw wzrostu w gospodarkach
wschodzących, co zwiększa niepewność dotyczącą globalnej koniunktury.
Spadek cen surowców w ostatnich miesiącach przyczynił się do obniżenia inflacji w
wielu gospodarkach, w tym w Stanach Zjednoczonych i strefie euro. W tych warunkach
Rezerwa Federalna i EBC utrzymują stopy procentowe w pobliżu zera, choćRezerwa
Federalna zapowiada możliwość ichpodwyższenia. Natomiast EBC kontynuuje
program zakupuaktywówi zasygnalizowałjego rozszerzenie, co przyczyniło się do
spadku awersji do ryzyka na rynkach finansowych w ostatnim okresie.
W Polsceutrzymuje sięstabilny wzrost aktywnościgospodarczej, którego głównym
czynnikiem jest popyt krajowy. Wzrostowi popytu sprzyja korzystna sytuacja na rynku
pracy, dobre nastroje konsumentów, polepszenie sytuacji finansowej firm, a także
stabilny wzrost akcji kredytowej. Natomiast ograniczająco na dynamikę popytu w
gospodarce oddziałuje niepewność przedsiębiorstw dotycząca perspektyw wzrostu
gospodarczego za granicą.
Ze względu na umiarkowanetempo wzrostu popytu i wciąż ujemną lukę popytową,
w gospodarce brak jest obecnie presji inflacyjnej. Roczna dynamika cen konsumpcyjnych
oraz cen produkcji pozostająujemne. Głównąprzyczyną utrzymywania się deflacji
pozostaje silny spadek censurowców na rynkach światowych. Spadek ten, wraz z
umiarkowanądynamikąpłac, ogranicza ryzyko wzrostu presji kosztowej. W tych
warunkach oczekiwania inflacyjne pozostają bardzo niskie.
Rada zapoznała się z przygotowaną przez Instytut Ekonomiczny projekcją inflacji i
PKB, stanowiącą jedną z przesłanek, na podstawie których Rada podejmuje decyzje
2/2
dotyczące stóp procentowych NBP. Zgodnie z listopadowąprojekcją z modelu
NECMOD –przygotowaną przy założeniu niezmienionych stóp procentowych NBP, z
uwzględnieniem danych dostępnych do 19 października 2015 r. –roczna dynamika cen
znajdzie się z 50-procentowym prawdopodobieństwem w przedziale -0,9 –-0,8% w 2015
r. (wobec -1,1 –-0,4% w projekcji z lipca 2015 r.), 0,4 –1,8% w 2016 r. (wobec 0,7 –2,5%)
oraz 0,4 –2,5% w 2017 r. (wobec 0,5 –2,6%). Natomiast roczne tempo wzrostu PKB
według tej projekcji znajdzie się z 50-procentowym prawdopodobieństwem
w przedziale 2,9 – 3,9% w 2015 r. (wobec 3,0 – 4,3% w projekcji z lipca 2015 r.), 2,3 – 4,3%
w 2016 r. (wobec 2,3 – 4,5%) oraz 2,4 – 4,6% w 2017 r. (wobec 2,5 – 4,7%).
W ocenie Rady w najbliższych kwartałach dynamika cen będzie powoli rosnąć. Jej
wzrostowi będzie sprzyjać stopniowe domykanie się luki popytowej, następujące w
warunkach poprawy koniunktury w strefie euro i dobrej sytuacji na krajowym rynku
pracy. Jednocześnie źródłem niepewności dotyczącej szybkości powrotu inflacji do celu
pozostaje ryzyko silniejszego spowolnienia w gospodarkach wschodzącychi wpływ
tego na światową koniunkturę, a także możliwość utrzymania się niskichcensurowców
i w efekcie również niskiej inflacji w otoczeniu polskiej gospodarki.
Rada postanowiła utrzymać stopy procentowe NBP na niezmienionym poziomie.
Rada przyjęła Raport o Inflacji – listopad 2015 r.
