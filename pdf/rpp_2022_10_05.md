1/2
Warszawa, 5 października 2022 r.
Informacja po posiedzeniu Rady Polityki Pieniężnej
w dniu 5 października 2022 r.
Rada podjęła decyzję o utrzymaniu stóp procentowych NBP na niezmienionym
poziomie:
▪stopa referencyjna 6,75%;
▪stopa lombardowa 7,25%;
▪stopa depozytowa 6,25%;
▪stopa redyskontowa weksli 6,80%;
▪stopa dyskontowa weksli 6,85%.
Napływające informacje wskazują na pogorszenie globalnej koniunktury gospodarczej w
III kw. br., czemu jednak towarzyszy utrzymywanie się korzystnej sytuacji na rynkach
pracy w największych gospodarkach. Negatywnie na aktywność gospodarczą na świecie
oraz jej perspektywy oddziałują przede wszystkim wysokie ceny surowców i
komponentów do produkcji oraz konsekwencje agresji zbrojnej Rosji na Ukrainę, a także
zacieśnianie politykipieniężnej na świecie. Utrzymuje się przy tym niepewność dotycząca
dalszego wpływu tych szoków na koniunkturę, w tym wpływu sytuacji na rynku
surowców energetycznych na aktywność w gospodarceeuropejskiej w najbliższych
kwartałach. Osłabieniu perspektyw gospodarkiświatowej towarzyszyłopogorszenie
nastrojów i wzrost zmienności na światowych rynkach finansowych.
W wielu gospodarkach inflacja kształtuje się na najwyższympoziomieod dekad. Istotnym
źródłem wysokiej dynamiki cen pozostają wysokie ceny surowców, do których
przyczyniają się konsekwencje agresji zbrojnej Rosji na Ukrainę, oraz utrzymującesię –
pomimo ich stopniowego łagodzenia –zaburzenia w globalnych łańcuchach podaży. W
części gospodarek do wzrostu cen przyczyniają się takżeczynniki popytowe i rosnące
koszty pracy. Czynniki te, wraz z przekładaniem się wcześniejszych wzrostów kosztów
produkcji na ceny dóbr konsumpcyjnych, prowadzą również do wzrostu inflacji bazowej.
W warunkach wysokiej inflacji główne banki centralne w ostatnim okresie w dalszym
ciągu zacieśniały politykę pieniężną. We wrześniuRezerwa Federalna Stanów
Zjednoczonych i Europejski Bank Centralny po raz kolejny podwyższyły stopy
procentowe.
2/2
W Polsce dostępne dane miesięczne, w tym oprodukcji przemysłowej, budowlano-
montażowej i sprzedaży detalicznej sugerują, że w III kw. br.roczna dynamika PKB
ponownie się obniżyła. W najbliższych kwartałachprognozowane jest dalsze obniżenie
dynamiki PKB, przy czym perspektywy koniunktury obarczone są znaczną niepewnością.
Mimo osłabieniakoniunktury, sytuacja na rynku pracy pozostaje bardzo dobra, co jest
odzwierciedlone w rekordowo niskiej stopie bezrobocia.
Inflacja w Polsce –według szybkiego szacunku GUS–wzrosła we wrześniu 2022 r. do
17,2% r/r. Wysoka inflacja wynika głównie z wcześniejszego silnego wzrostu światowych
cen surowców energetycznychi rolnych –w znacznej częścibędącego konsekwencją
rosyjskiej agresji zbrojnej na Ukrainę–oraz wcześniejszych wzrostówregulowanych
krajowych taryf na energię elektryczną, gaz ziemny i energię cieplną. Inflacja jest także
podwyższana przez przenoszenie przez przedsiębiorstwa wzrostu kosztów na cenydóbr
finalnych oraz efekty wcześniejszych zaburzeń w globalnych łańcuchach dostaw, co
podwyższa takżeinflację bazową. Inflację ogranicza natomiast obniżenie części stawek
podatkowych w ramach Tarczy Antyinflacyjnej.
Rada ocenia, że dotychczasowe istotne zacieśnienie polityki pieniężnej NBP oraz
spodziewane obniżenie się dynamiki aktywności gospodarczej, w tym na skutek szoków
zewnętrznych, przyczynią się do ograniczenia dynamiki popytu w polskiej gospodarce,
co będzie sprzyjaćobniżaniu się inflacji w Polsce w kierunku celu inflacyjnego NBP.
Jednocześnie zewzględu na skalę i trwałość odziaływania obecnych szoków, które
pozostają poza wpływem krajowej polityki pieniężnej, powrót inflacji w kierunku celu
inflacyjnego NBP będzie następował stopniowo.Obniżaniu inflacji sprzyjałoby także
umocnienie złotego, które w ocenie Rady byłoby spójnez fundamentami polskiej
gospodarki.
Dalsze decyzje Rady będą zależne od napływających informacjidotyczących perspektyw
inflacji i aktywności gospodarczej, w tym od wpływu agresji zbrojnej Rosji na Ukrainę na
polską gospodarkę.
NBP będzie podejmował wszelkie niezbędne działania dla zapewnienia stabilności
makroekonomicznej i finansowej, w tym przede wszystkim w celu ograniczenia ryzyka
utrwalenia się podwyższonej inflacji. NBP może stosować interwencje na rynku
walutowym, w szczególności w celu ograniczenia niezgodnych z kierunkiem
prowadzonej polityki pieniężnej wahań kursu złotego.
