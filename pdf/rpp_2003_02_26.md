I. Ocena sytuacji gospodarczej
W styczniu i lutym br. ryzyko polityczne nadal kształtowało
nastroje konsumentów i podmiotów gospodarczych w USA i krajach strefy
euro. Pogorszenie nastrojów dotyczyło przede wszystkim konsumentów.
Zarówno w USA, jak i w Europie obniżyły się wskaźniki zaufania
gospodarstw domowych (w USA wskaźnik Uniwersytetu Michigan spadł z
poziomu 86,7 w grudniu 2002 r. do 82,4 w styczniu 2003 r., a wskaźniki
Komisji Europejskiej dla takich krajów, jak: Francja i Wielka Brytania
spadły odpowiednio: z –17 i -6 w grudniu 2002 r. do –20 i –9 w styczniu
br.).
Nastroje kół biznesu, zarówno w USA, jak i w strefie euro nie
wykazały w styczniu br. poprawy. Jednak, podobnie, jak w IV kwartale
2002 r., nastroje przedsiębiorstw amerykańskich są w br. lepsze aniżeli w
strefie euro.
Znalazło to swoje potwierdzenie w słabych wynikach sektora
przemysłu przetwórczego w głównych gospodarkach strefy euro
(przykładowo w grudniu 2002 r. produkcja przemysłu przetwórczego
Niemiec obniżyła się o 0,5% w stosunku do grudnia 2001 r., wobec
wzrostu o 2,8% w listopadzie (r/r), także wskaźniki obrazujące napływ
nowych zamówień dla przemysłu nie wykazały w styczniu br. istotnej
poprawy).
Słaby popyt sektora produkcyjnego oddala oczekiwany moment
przełamania – utrzymującej się od II kwartału 2001 r. - ujemnej dynamiki
inwestycji w strefie euro.
W dalszym ciągu czynnikiem o dużym stopniu niepewności jest
kształtowanie sięświatowych cen ropy naftowej. W styczniu 2003 r.
średnia cena ropy Brent wyniosła 31,3 USD za baryłkę, była więc o blisko
10% wyższa w porównaniu z grudniem ub.r. i o ponad 60% wyższa w
porównaniu ze styczniem 2002 r.
Na dalszy wzrost cen ropy oddziaływały, podobnie jak w poprzednim
miesiącu, przede wszystkim czynniki polityczne – ewentualna wojna z
Irakiem oraz trwający trzeci miesiąc strajk w sektorze naftowym w
Wenezueli. Zagrożenie wojną w Zatoce Perskiej budzi poważne obawy o
ciągłość dostaw ropy z tego regionu. Jak dotychczas sytuacja polityczna nie
wpływa na zmniejszenie poziomu produkcji. W styczniu 2003 r. dostawy
ropy z Iraku przebiegały bez zakłóceń (wyniosły one 2,5 mln b/d).
Z powodu sytuacji w Wenezueli zapasy ropy w krajach OECD
zmniejszyły się w styczniu br. o 90 mln baryłek i wyniosły 2,5 mld baryłek,
osiągając najniższy od pięciu lat poziom. Zmniejszył się również zapasy
produktów naftowych, zwłaszcza oleju opałowego co związane jest z
utrzymującymi się mrozami w północno-wschodniej części USA. Niski
poziom zapasów powoduje dodatkową, obok ryzyka politycznego, presję
na wzrost cen ropy.
Pogorszenie nastrojów
konsumentów w USA i
krajach strefy euro
Słabe wyniki
przemysłu w strefie
euro
Wzrost cen ropy
naftowej
W styczniu br. nie uległy zmianie dotychczasowe tendencje w
produkcji przemysłu. Wzrost produkcji przemysłowej ogółem, w
porównaniu z analogicznym miesiącem poprzedniego roku, obniżył się z
5,1% w grudniu do 4,2%, a tempo wzrostu przemysłu przetwórczego
obniżyło się z 6,7% w grudniu ub.r. do 4,7% w styczniu br., ale wynikało
to raczej z wpływu czynnika losowego związanego ze zwykłymi w tym
okresie zaburzeniami klimatycznymi, niż ze zmianami głównych
czynników wpływających na poziom produkcji. Sprzedaż działu przemysłu
„wytwarzanie i zaopatrywanie w energię, gaz, wodę”, która w kolejnych
miesiącach drugiego półrocza 2002 r. nie przekraczała poziomu sprzed
roku, w styczniu br. była o 2,6% większa niż w analogicznym miesiącu
ub.r.
Spośród 29 działów przemysłu wzrost produkcji zanotowano w 18,
spadek w 11. Podobnie jak w poprzednich miesiącach najwyższe wzrosty
produkcji notuje się w przemysłach o wysokim i rosnącym udziale
sprzedaży na eksport.
Styczniowe mrozy przyczyniły się do dalszego obniżenia poziomu
produkcji budownictwa. Spadek produkcji w porównaniu z analogicznym
miesiącem poprzedniego roku ponownie przekroczył10%.
W grudniu 2002 r. ponownie obniżył się deficyt na rachunku
obrotów bieżących - o 50 mln EUR w porównaniu z grudniem 2001 r. Był
to wynik zwiększenia się dodatniego salda niesklasyfikowanych obrotów
bieżących, zmniejszenie deficytu obrotów towarowych oraz wzrost
nadwyżki transferów bieżących; powiększyło się natomiast ujemne saldo
dochodów i usług.
Deficyt obrotów towarowych zmniejszył się w grudniu 2002 r. w
porównaniu do grudnia 2001 r. o 76 mln EUR, co wynikało z szybszego
wzrostu eksportu (o 14,3% w porównaniu z grudniem 2001 r.) niż importu
(o 8,6%). W całym 2002 r. wartość wpływów z eksportu wyrażona w euro
była o 2,9% wyższa w porównaniu z 2001 r., natomiast wartość wypłat za
import była o 2,4% niższa niż przed rokiem.
Zarówno dynamika eksportu, jak i importu wyraźnie przyśpieszyła
w IV kwartale ub.r. W tym okresie (w porównaniu do analogicznego
okresu roku 2001) eksport zwiększył się o 7,4%, a import o 2,7%.
Podobnie, jak dane statystyki płatniczej, również dane statystyki
rzeczowej wskazują na przyspieszenie obrotów w końcu 2002 r. Wstępne
dane po 11 miesiącach wskazują, że w porównaniu do analogicznego
okresu 2001 r., eksport w 2002 r. zwiększył się o 6,8%, a import o 3,7%.
Od początku 2002 r. najwyższy wzrost sprzedaży za granicę
charakteryzuje maszyny i sprzęt transportowy. Podobna tendencja
utrzymywała się również w IV kwartale ub.r. Wysoka dynamika eksportu
w tej grupie była w tym czasie przede wszystkim wynikiem zwiększenia
sprzedaży części samochodowych, statków (głównie w ramach usług
remontowych) oraz samochodów osobowych (gdzie powstrzymana została
tendencja spadku wartości eksportu obserwowana przez blisko 1,5 roku).
Wzrost produkcji
przemysłowej – dalszy
spadek produkcji
budowlano-
montażowej
Przyspieszenie
dynamiki obrotów
handlowych w IV
kwartale 2002 r.
Ożywienie eksportu w IV kwartale ub.r. było wynikiem dalszego
wzrostu sprzedaży do krajów rozwiniętych, w tym zwłaszcza do krajów
Unii Europejskiej – Włoch i Wlk.Brytanii. Utrzymała się również wysoka
dynamika eksportu do Francji. Natomiast ponownie obniżył się eksport do
Niemiec. Podobnie, jak w III kwartale 2002 r., zaobserwowano znaczne
wyhamowanie wzrostu eksportu do krajów WNP.
Z badań GUS – przeprowadzonych pod koniec stycznia br. na
próbie ok. 6 tys. przedsiębiorstw - wynika, że stan koniunktury nie jest
uznawany za dobry, o czym świadczą ujemne wartości wskaźników
dotyczących różnych aspektów sytuacji gospodarczej (m. in. popytu
krajowego i zagranicznego, portfela zamówień, ilości sprzedanych
towarów, poziomu produkcji, zdolności przedsiębiorstw do regulowania
zobowiązań finansowych, opóźnienia płatności).
Na podkreślenie zasługuje jednak fakt, że coraz mniejsza jest
przewaga ocen negatywnych nad pozytywnymi - zwłaszcza w sekcji
przetwórstwo przemysłowe. Jest to wyraźnie widoczne w porównaniu z
analogicznym miesiącem ubiegłego roku, a w niektórych przypadkach
również w porównaniu ze styczniem 2001 r. (np. ocena sytuacji finansowej
w przetwórstwie przemysłowym i w handlu oraz ocena popytu w
przetwórstwie i ilości sprzedanych towarów w handlu).
W przewidywaniach na najbliższe trzy miesiące ujemne wskaźniki
utrzymują się głównie w budownictwie i handlu, choć są one mniej
negatywne niż w tym samym miesiącu rok wcześniej.
Optymistyczne przewidywania na temat przyszłości dominują
natomiast w wypowiedziach przedsiębiorców w sekcji przetwórstwo
przemysłowe (wskaźniki przybierają dodatnie wartości). Szczególnie
korzystne są prognozy kształtowania się popytu na wyroby tej sekcji – w
styczniu br. wskaźnik osiągnął jeden z wyższych poziomów notowanych
od dwóch lat. Według opinii przedsiębiorstw przemysłowych poprawi się
też popyt zagraniczny. Należy jednak zauważyć, że przewidywania
dotyczące popytu zagranicznego podlegają z miesiąca na miesiąc silnym
wahaniom, co jest zrozumiałe w świetle politycznej sytuacji na świecie.
We wszystkich sekcjach przedsiębiorcy są zgodni w opinii o
utrzymywaniu się w najbliższym czasie spadkowej tendencji cen i
zatrudnienia.
Wzrost eksportu do
krajów rozwiniętych
Lekka poprawa ocen
koniunktury
gospodarczej
Poprawa nastrojów
przedsiębiorców w
przemyśle
przetwórczym
II. Sytuacja w sektorze finansów publicznych
W styczniu br. sytuacja finansowa budżetu państwa kształtowała się
korzystniej niż w analogicznym okresie ub. r. Zanotowano znacznie wyższe
dochody zarówno podatkowe, jak i niepodatkowe, ponadto niższe były
wydatki. W efekcie deficyt budżetowy ukształtował się poniżej wielkości
ze stycznia ub. r. - o 2,8 mld zł, osiągając 3,36 mld zł.
Wysoką dynamiką roczną charakteryzowały się zarówno wpływy z
podatków pośrednich (115,9%), jak i podatków od osób prawnych
(145,3%). Są to kategorie dochodów budżetowych najbardziej wrażliwe na
koniunkturę gospodarczą, można zatem przypuszczać, iż ich wzrost, w
porównaniu do analogicznego okresu roku ubiegłego, częściowo wynika z
poprawy sytuacji gospodarczej. Utrzymująca się niska dynamika dochodów
od osób fizycznych (102,6%) jest odzwierciedleniem sytuacji na rynku
pracy. Wzrost dochodów niepodatkowych można przypisać dodatkowym
wpływom z opłaty restrukturyzacyjnej.
Wydatki budżetu państwa w styczniu br. były niższe niż w latach
ubiegłych. Ukształtowały się one na poziomie 15,7 mld zł, tj. o 8,7% niżej
niż w styczniu ubr. Stopień realizacji planu wyniósł 8,1% i był znacząco
niższy od notowanych w dwóch ostatnich latach.
Szacuje się, iż deficyt ekonomiczny całego sektora finansów
publicznych wyniesie w 2003 roku ok. 5,2% PKB, co oznacza nieznaczne
jego ograniczenie w porównaniu do roku ubiegłego.
III. Podaż pieni
ą
dza, kredyty, stopy procentowe, kurs
walutowy
W styczniu 2003 r. w porównaniu do grudnia 2002 r podaż
pieniądza M3 zmniejszyła się o 3,7 mld zł (1,1%). Roczne tempo wzrostu
agregatu M3 wyniosło w styczniu -1,4%. Tak niskie tempo wzrostu M3 jest
statystycznym efektem przesunięć w strukturze depozytów wywołanych
wprowadzeniem opodatkowania dochodów odsetkowych w listopadzie
2001 r. Głównym czynnikiem decydującym o spadku M3 w styczniu było
typowe dla tego miesiąca zmniejszenie stanu depozytów przedsiębiorstw o
2,6 mld zł (4,7%). W porównaniu ze styczniowymi spadkami z lat
poprzednich tegoroczny spadek depozytów przedsiębiorstw był jednak
znacznie słabszy. Zmniejszeniu uległ także poziom gotówki w obiegu (o
0,6 mld zł, -1,3%) – spadek gotówki, typowy dla stycznia, również był
słabszy niż w latach poprzednich. Roczne tempo wzrostu gotówki już od
p
ięciu miesięcy kształtuje się na poziomie około 14%. Depozyty
gospodarstw domowych, zwykle zwiększające się w styczniu wskutek
sezonowości wypłat dodatkowych wynagrodzeń i innych świadczeń, w
styczniu br. uległy zmniejszeniu o 0,9 mld zł (0,5%). Roczne tempo
wzrostu depozytów gospodarstw domowych wchodzących w skład M3
spadło do poziomu -5,5%, po uwzględnieniu depozytów o terminach
zapadalności powyżej 2 lat wynosi ono około 1%.
Dobra sytuacja
budżetu państwa w
styczniu 2003 r.
Deficyt ekonomiczny
sektora finansów
publicznych w 2003 r.
wyższy od
prognozowanego przez
MF
Spadek podaży
pieniądza w styczniu
Po stronie czynników kreacji pieniądza \- roczne tempo wzrostu należności
od gospodarstw domowych od 6 miesięcy kształtuje się na stałym poziomie
ok. 8% (w styczniu wyniosło 8,7%), roczne tempo wzrostu należności od
przedsiębiorstw również od pół roku utrzymuje się na niskim poziomie ok.
1% (1,1% w styczniu).
Kurs złotego charakteryzował się w styczniu br. dużą zmiennością.
W pierwszej połowie miesiąca widoczna była lekka tendencja aprecjacyjna,
której sprzyjały oczekiwania inwestorów na redukcję stóp procentowych.
Do pogorszenia nastrojów na rynku i spadku kursu złotego doszło w
drugiej połowie stycznia pod wpływem interwencji walutowych Banku
Węgier mających na celu osłabienie forinta. Niepewność na rynku
walutowym i wzrost wahań kursu polskiej waluty wzmacniały dodatkowo,
mające na celu osłabienie złotego, interwencje werbalne Ministerstwa
Finansów.
IV. Ceny, oczekiwania inflacyjne
Ceny towarów i usług konsumpcyjnych wzrosły w styczniu br. o
0,4% (wobec 0,1% przed miesiącem i 0,8% przed rokiem). W skali
dwunastu miesięcy wzrost cen konsumpcyjnych uległ dalszemu osłabieniu
i wyniósł 0,4 %. Na tak niskie ukształtowanie się tego wskaźnika wpłynął
spadek cen żywności i napojów bezalkoholowycch (w skali roku o 3,5 pkt.
proc.), napojów alkoholowych i wyrobów tytoniowych (spadek o 3,4 pkt.
proc.) oraz spadek cen odzieży i obuwia (o 1,4 pkt. proc.). W skali roku
wzrost cen nastąpił natomiast w transporcie (o 5,7 pkt. proc), głównie w
wyniku znacznego podwyższenia cen paliw oraz w zakresie użytkowania
mieszkań oraz nośników energii (o 3,9 pkt. proc.).
Prezentowane dane CPI za styczeń br. ze względu na coroczną
zmianę systemu wag (dostosowanie wag do struktury wydatków
gospodarstw domowych w poprzednim roku) mają charakter wstępny.
Komunikat GUS na temat CPI za styczeń br. nie zawiera również
szczegółowych wskaźników cen, co uniemożliwia obliczenie wskaźników
inflacji bazowej.
Dwunastomiesięczny wskaźnik wzrostu cen produkcji sprzedanej w
przemyśle wyniósł 2,5%. Ceny wzrosły we wszystkich sekcjach.
Najbardziej podnieśli swoje ceny producenci w tych sekcjach, w których
działają ograniczone mechanizmyrynkowe. I tak: w sekcji wytwarzanie i
zaopatrywanie w energię elektryczną, gaz i wodę ceny wzrosły o 6,4%, a w
górnictwie i kopalnictwie o 3,2%. W sekcji przetwórstwo przemysłowe
ceny wzrosły o1,9%. Styczeń był piątym z kolei miesiącem, w którym
zanotowano spadek cen produkcji budowlano-montażowej. Spadły one o
0,6% w porównaniu do grudnia ub.r., a w skali dwunastu miesięcy
zmniejszyły się o 0,4%.
Niska dynamika
kredytów
Duża zmienność kursu
złotego w styczniu br.
Roczny wskaźnik cen
towarów i usług
konsumpcyjnych na
poziomie 0,4%
Ceny produkcji w
styczniu na poziomie
2,5%
W lutym br. struktura odpowiedzi na pytanie ankiety firmy Ipsos-
Demoskop, na podstawie której analizowane są oczekiwania inflacyjne
osób prywatnych, uległa nieznacznej poprawie z punktu widzenia wpływu
na wynik kwantyfikacji oczekiwanej stopy inflacji. Towarzyszył temu
spadek stopy inflacji bieżącej. W wyniku oddziaływania obu tych
czynników skwantyfikowana miara oczekiwań inflacyjnych osób
prywatnych w lutym br. obniżyła się w stosunku do pomiaru ze stycznia br.
i osiągnęła poziom 0,6%.
W lutym br. oczekiwana przez analityków bankowych stopa inflacji
w miesiącu poprzedzającym analogiczny miesiąc roku następnego (tj. w
styczniu 2004 r.) obniżyła się o 0,3 pkt. proc. i wyniosła 2,3%, a
średnioroczna stopa inflacji przewidywana na 2004 r. wyniosła 2,5% i była
niższa o 0,2 pkt. proc. od przewidywań ze stycznia br. Oczekiwana stopa
inflacji na koniec 2003 r. wyniosła 2,3%.
Niskie oczekiwania
inflacyjne
