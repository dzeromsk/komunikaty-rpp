Warszawa, 16 czerwca 2020 r.
Informacja po posiedzeniu Rady Polityki Pieniężnej
w dniu 16 czerwca2020r.
Rada podjęła decyzję o utrzymaniustopy referencyjnej NBP na poziomie 0,10%.
Jednocześnie Rada ustaliła następujący poziom pozostałych stóp procentowych NBP:
•stopa lombardowa 0,50%;
•stopa depozytowa 0,00%;
•stopa redyskontowa weksli 0,11%;
•stopa dyskontowa weksli 0,12%.
NBP będzie nadal prowadził operacje zakupu skarbowych papierów wartościowych
oraz dłużnych papierów wartościowych gwarantowanych przez Skarb Państwa na
rynku wtórnym w ramach strukturalnych operacji otwartego rynku. Terminy oraz skala
prowadzonych operacji będą uzależnione od warunków rynkowych.
NBP będzie także oferowałkredyt wekslowyprzeznaczony na refinansowanie
kredytów udzielanych przedsiębiorcom przez banki.
Napływające dane potwierdzają, że pandemia COVID-19 przyczyniła się do spadku
aktywności gospodarczej na świecie, w tym recesji wgospodarkach będących głównymi
partnerami handlowymi Polski. Towarzyszyło temu pogorszenie sytuacji na rynku pracy
oraz wyraźne osłabienie nastrojów konsumentów i firm. W celu ograniczenia
negatywnych skutków pandemii podjęto działania fiskalne mające na celu zmniejszenie
skali spadku dochodów gospodarstw domowych i firm, a także stymulację koniunktury
gospodarczej. Towarzyszy temu luzowanie polityki pieniężnej, w tym poprzez obniżenie
stóp procentowych oraz skup aktywów.W ostatnim czasie, wraz z łagodzeniem w wielu
krajach restrykcji wprowadzonych w celu opanowania pandemii, następuje stopniowa
poprawa nastrojów.
Według aktualnych prognoz w II połowie br. nastąpi poprawa koniunktury w
gospodarce światowej, choć poziom aktywności będzie niższy niż przed pandemią.
Jednocześnie istnieje niepewność dotycząca tempa i trwałości poprawy koniunktury na
świecie w kolejnych kwartałach.
Poluzowanie polityki monetarnej oraz stymulacja fiskalna w największych
gospodarkach rozwiniętych wraz z pewną poprawą nastrojów przyczyniły się do wzrostu
cen części aktywów na międzynarodowych rynkach finansowych, co znalazło także
odzwierciedlenie w aprecjacjiwalut części krajów. Jednocześnie w ostatnim okresie
wyhamował spadek cen częścisurowców, choć nadalsą one wyraźnie niższe niż na
początku roku. Wraz z obniżeniem aktywności gospodarczej przyczynia się to do spadku
inflacji w wielu krajach, w tym u głównych partnerów handlowych Polski.
W Polsce dane o koniunkturze w kwietniu wskazująna silny spadek aktywności
gospodarczej, obniżenie wynagrodzeń i zatrudnienia w przedsiębiorstwach oraz słabe
nastroje konsumentów i przedsiębiorstw.W ostatnich tygodniach nastąpiło jednak
stopniowe łagodzenie restrykcji dotyczących ograniczenia działalności gospodarczej, co
przełożyło się na pewną poprawę nastrojów. Towarzyszy temu istotny spadek inflacji.
Można oczekiwać, że w najbliższym czasie kontynuowane będzie ożywienie
aktywności gospodarczej. Oprócz prawdopodobnego dalszego znoszenia restrykcji
związanych z pandemią, będą temu sprzyjać działania ze strony polityki gospodarczej, w
tym poluzowanie polityki pieniężnej NBP,które ogranicza skalę spadku zatrudnienia,
wspierając dochody gospodarstw domowych oraz sytuację finansową firm. Skala
oczekiwanego ożywienia aktywności może być ograniczana przez niepewność dotyczącą
skutków pandemii, niższe dochody oraz słabsze niż w poprzednich latach nastroje
podmiotów gospodarczych. Tempo ożywienia gospodarczegomoże być także
ograniczane przez brak wyraźnego dostosowania kursu złotego do globalnego wstrząsu
wywołanego pandemią oraz poluzowania polityki pieniężnej NBP.
NBP będzie nadal prowadził operacje zakupu skarbowych papierów wartościowych i
dłużnych papierów wartościowych gwarantowanych przez Skarb Państwa na rynku
wtórnym w ramach strukturalnych operacji otwartego rynku. Celem tych operacji jest
zmiana długoterminowej struktury płynności w sektorze bankowym, zapewnienie
płynności rynku wtórnego skupowanych papierów wartościowych oraz wzmocnienie
oddziaływania obniżenia stóp procentowych NBP na gospodarkę, tj. wzmocnienie
mechanizmu transmisji monetarnej. Terminy oraz skala prowadzonychoperacji będą
uzależnione od warunków rynkowych.
NBP będzie także nadal oferował kredyt wekslowy przeznaczony na refinansowanie
kredytów udzielanych przedsiębiorcom przez banki.
Poluzowanie polityki pieniężnej NBP łagodzi negatywne skutki pandemii,
ograniczając skalę spadku aktywności gospodarczej oraz wspierając dochody
gospodarstw domowych i firm. W efekcie przyczynia się do ograniczenia spadku
zatrudnienia oraz pogorszenia sytuacji finansowej firm, oddziałując w kierunku
szybszego ożywienia gospodarczego po zakończeniu pandemii. Działania NBP
ograniczają ryzyko obniżenia się inflacji poniżej celu inflacyjnego NBP w średnim okresie
oraz –poprzez pozytywny wpływ na sytuację finansową kredytobiorców –oddziałują w
kierunku wzmocnienia stabilności systemu finansowego.
