1/2
MERGEFORMA
T
Warszawa, 6 września 2017 r.
Informacja po posiedzeniu Rady Polityki Pieniężnej
w dniach 5-6 września2017 r.
Rada postanowiła utrzymać stopy procentowe NBP na niezmienionym poziomie:
▪stopa referencyjna 1,50%;
▪stopa lombardowa 2,50%;
▪stopa depozytowa 0,50%;
▪stopa redyskonta weksli 1,75%.
W gospodarce światowej utrwalają sięsygnały poprawy koniunktury. W strefie euro
dynamika PKB wzrosła w II kw., a napływające dane wskazują na utrzymywanie się
korzystnych nastrojóww tej strefie. W II kw. przyśpieszył równieżwzrost gospodarczy
w Stanach Zjednoczonych, gdzie wskaźniki miesięczne sugerują kontynuacjędobrej
koniunktury. Z kolei w Chinach w II kw. nastąpiła stabilizacja dynamiki PKB.
Mimo ożywienia globalnej koniunktury inflacja za granicą pozostaje umiarkowana.
Przyczynia się do tego wciąż niska wewnętrzna presja inflacyjna w wielu krajach, przy
względnie stabilnych cenach surowców na rynkach światowych.
Europejski Bank Centralny utrzymuje stopy procentowe na poziomie bliskim zera,
w tym stopę depozytową poniżej zera, a także prowadzi program skupu aktywów
finansowych. RezerwaFederalna Stanów Zjednoczonych kontynuuje stopniowe
zacieśnianie polityki pieniężnej.
W Polsce napływające dane świadczą o utrzymaniu stabilnego wzrostu aktywności
gospodarczej. Dynamika PKB w II kw. była zbliżona doobserwowanej w I kw.
Głównym czynnikiem wzrostu pozostałrosnący popyt konsumpcyjny wspierany przez
wzrost zatrudnienia i płac, wypłaty świadczeń oraz bardzo dobre nastroje
konsumentów. Nadal niska była natomiast dynamika inwestycji. Jednocześnie obniżył
się wzrost eksportu, przez co wkład eksportu netto do PKB stał się ujemny.
Roczna dynamika cen konsumpcyjnych utrzymuje się na umiarkowanym poziomie.
Jednocześnie, chociażdynamika płac w gospodarcewzrosła, inflacja bazowa pozostaje
niska.
W ocenie Rady w kolejnych kwartałach inflacja pozostanie umiarkowana. Będzie
temu sprzyjać stopniowe zwiększaniesię wewnętrznej presji inflacyjnej związane z
poprawą krajowej koniunktury, przy jednoczesnym obniżaniu się dynamiki cen importu
wynikającemuz oczekiwanejstabilizacji cen surowców energetycznych oraz niskiej
presji inflacyjnej za granicą. W efekcie ryzyko trwałego przekroczenia celu inflacyjnego
w średnim okresie jest ograniczone.
2/2
MERGEFORMA
T
Rada podtrzymuje ocenę, że w świetle dostępnych danych i prognozobecny poziom
stóp procentowych sprzyja utrzymaniu polskiej gospodarki na ścieżce zrównoważonego
wzrostu oraz pozwala zachować równowagę makroekonomiczną.
