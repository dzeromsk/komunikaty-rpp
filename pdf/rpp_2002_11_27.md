I. Ocena sytuacji gospodarczej
W III kwartale br. wzrosła wartość dodana w przemyśle, zmniejszył się
spadek wolumenu produkcji budowlano-montażowej, utrzymała się wysoka
dynamika sprzedaży w działach zaliczanych do usług rynkowych.
Wzrost popytu krajowego wynikał z dalszego zmniejszenia spadku
akumulacji oraz nadal wysokiej w stosunku do wzrostu dochodów do
dyspozycji brutto gospodarstw domowych dynamiki spożycia
indywidualnego. Mimo niskiej dynamiki wzrostu dochodów wzrosła
dynamika wolumenu sprzedaży detalicznej. Równocześnie nastąpił spadek
depozytów i szybszy wzrost kredytów gospodarstw domowych. Łączne
wystąpienie tych zjawisk świadczy o dalszym spadku stopy oszczędności.
Dane GUS o obrotach handlu zagranicznego w II kwartale 2002 r. pokazują,
że nastąpiło istotne przyspieszenie dynamiki eksportu. Wolumen eksportu
Polski w II kwartale 2002 r. wzrósł w tempie 7,4%, pomimo powolnego
wzrostu gospodarczego w Niemczech (0,1% PKB w II kwartale 2002 r.) i w
strefie euro (0,7% PKB w II kwartale 2002 r.). Na podstawie informacji o
płatnościach za eksport szacuje się, że wysokie tempo wzrostu wolumenu
eksportu utrzymało się również w III kwartale, co wskazuje na wzrost
elastyczności popytowej polskiego eksportu. Można przypuszczać, że
wzmocnienie reakcji eksportu na wzrost popytu zagranicy ma charakter
trwały i jest wynikiem restrukturyzacji w przedsiębiorstwach
eksportujących, dokonanej w latach 2000-2001.
Wyraźne nasilenie ryzyka politycznego w świecie w III kwartale br.
wywołało znaczne pogorszenie wskaźników zaufania w głównych
gospodarkach. Najwyraźniej wystąpiło to w USA, gdzie wskaźnik
Conference Board, mierzący poziom nastrojów konsumentów
amerykańskich, spadł w październiku, w porównaniu do września br., o
ponad 14 pkt., a zatem w podobnej skali, jak po wydarzeniach z11 września
2001 r., kiedy to spadek ten wyniósł17 pkt. Obniżył się również wskaźnik
zaufania konsumentów niemieckich z poziomu –5 we wrześniu br. do –11 w
październiku.
Nie było natomiast tak silnych spadków w zakresie indeksów oddających
nastroje przedsiębiorców. Wpłynęły na to między innymi takie czynniki, jak
dobre wyniki w zakresie wydajności pracy i wzrostu w gospodarce USA w
III kwartale i ustabilizowanie się sytuacji na giełdach.
Pozytywnym sygnałem dla międzynarodowych rynków finansowych było
silniejsze od oczekiwań obniżenie stóp procentowych przez FED oraz
zapowiedź administracji Prezydenta Busha nasilenia działań fiskalnych dla
ożywienia gospodarki amerykańskiej.
Korzystnym sygnałem dla klimatu koniunkturalnego w regionie gospodarek
akcesyjnych było również oficjalne zatwierdzenie terminu poszerzenia Unii
Europejskiej o kolejne 10 krajów.
Poprawa sytuacji
gospodarczej w III
kwartale br.
Spadek stopy
oszczędności
Dobre wyniki
handlu
zagranicznego
Nadal złe nastroje
konsumentów,
nieco lepsze
przedsiębiorców w
USA i strefie euro
2
W dalszym ciągu czynnikiem o dużym stopniu niepewności jest
kształtowanie sięświatowych cen ropy naftowej.
Ceny ropy do połowy października utrzymywały się na wysokim poziomie
ok. 28 USD. Od drugiej połowy października następował jednak spadek cen
tego surowca wynikający z oddalenia się bezpośredniego zagrożenia
rozpoczęcia działań wojennych w Zatoce Perskiej. W cenie ropy
zredukowana została tzw. premia wojenna. Średnia cena ropy naftowej w
październiku br. wyniosła 27,6 USD/b, a więc była o 0,8 USD niższa niż w
poprzednim miesiącu.
Na spadek cen wpłynęły także informacje o dalszym zwiększaniu wydobycia
przez kraje OPEC, mimo wrześniowej decyzji o utrzymaniu
dotychczasowych limitów na niezmienionym poziomie.
Spadek cen ropy nie trwał jednak długo, w listopadzie z poziomu 22,8
USD/bar. w dn.14.XI. cena wzrosła do 24,85 USD/bar w dn.25.XI.br.
II. Sytuacja w sektorze finansów publicznych
Realizacja budżetu państwa po dziesięciu miesiącach br. świadczy, że nie ma
zagrożenia przekroczenia ustawowego poziomu deficytu budżetowego.
Zaawansowanie realizacji planu rocznego dochodów budżetu państwa
wskazuje, że możliwe jest osiągnięcie poziomu dochodów budżetowych
zbliżonego do planowanego w ustawie budżetowej na 2002 r. Skutki
finansowe zmian systemowych obowiązujących w IV kwartale br., tj.
obniżenia o 30% akcyzy na wyroby alkoholowe oraz kwartalnego
rozliczania VAT przez małe i średnie przedsiębiorstwa nie spowodują \- wg
informacji z Ministerstwa Finansów - istotnego ubytku dochodów budżetu
państwa. Wynika to przede wszystkim z bardzo małego zainteresowania
przedsiębiorstw nowym systemem rozliczeń.
Dynamika wydatków budżetu państwa w październiku br. była wysoka, co
m.in. związane było z wysokimi kosztami obsługi długu, zwiększoną dotacją
dla FUS oraz przekazaniem środków na podwyżki dla nauczycieli (realizacja
III etapu reformy oświaty). Po dziesięciu miesiącach wydatki budżetu
państwa były o 8,1% wyższe niż w analogicznym okresie ub.r. ale wskaźnik
ich wykonania w stosunku do planu nie odbiegał znacząco od
zrealizowanego w poprzednich latach. Perspektywa osiągnięcia w 2002 r.
planowanych wielkości dochodów prawdopodobnie nie będzie stwarzać
konieczności ograniczania wydatków budżetowych.
W ostatnich miesiącach nadal niekorzystnie kształtowała się sytuacja
finansowa FUS i FP. Fundusze te odnotują wysokie przekroczenie
wydatków nad wpływami, finansowane kredytami bankowymi. Jedynie
sytuacja finansowa Agencji Rynku Rolnego rysuje się nieco korzystniej niż
to wynikało z przewidywanego wykonania zamieszczonego w ustawie
budżetowej na 2003 r.
Według prognoz NBP deficyt ekonomiczny całego sektora finansów
publicznych ukształtuje się w 2002 r. na poziomie ok. 5,8% PKB tj. o 1 pkt.
proc. więcej niż zakładał to projekt ustawy budżetowej.
Spadek cen ropy
naftowej w
październiku, w
listopadzie
ponowny ich
wzrost
Deficyt budżetu
państwa w 2002 r.
na ustawowym
poziomie
Deficyt
ekonomiczny
sektora finansów
publicznych w
2002 r. wyższy od
planowanego
3
III. Podaż pieni
ą
dza, kredyty, stopy procentowe, kurs
walutowy
W październiku 2002 r. podaż szerokiego pieniądza M3 wzrosła o 0,35 mld
zł. Wzrost ten byłby większy, gdyby nie silna aprecjacja złotego. Po
wyeliminowaniu różnic kursowych przyrost M3 wyniósłby1,7 mld zł.
Roczna dynamika podaży pieniądza obniża się od maja br. i trzeci miesiąc z
rzędu pozostaje ujemna. W październiku wyniosła ona – 2,5%.
Ustabilizowała się natomiast roczna dynamika pieniądza gotówkowego w
obiegu: wyniosła ona 14,8% wobec 14,6% we wrześniu oraz powyżej18%
w poprzednich miesiącach.
Październik 2002 r. był trzecim kolejnym miesiącem, w którym odnotowano
istotny spadek depozytów gospodarstw domowych – wyniósł on ponad 2
mld zł (po wyeliminowaniu różnic kursowych spadek ten byłby o 0,6 mld zł
mniejszy). Roczną dynamikę depozytów gospodarstw domowych
charakteryzuje silny trend spadkowy, w październiku wyniosła ona – 5,6%.
W październiku, w porównaniu do września br, nastąpił spadek kredytów
zarówno przedsiębiorstw, jaki gospodarstw domowych. Roczne dynamiki
tych kategorii wyniosły w październiku br. odpowiednio: 0,5% i 8,3%,
podczas gdy we wrześniu br.1,2% i 8,4%.
W porównaniu do września br. w październiku – po pozytywnym wyniku
referendum w Irlandii - złoty wyraźnie umocnił się, zarówno wobec dolara o
0,7%, jak i euro o 0,3%. W listopadzie tendencja do aprecjacji złotego była
jeszcze silniejsza. W okresie1-25 listopada kurs złotego umocnił się
odpowiednio o: 4,6% i 2,9%.
Niska podaż
pieniądza,
spadek depozytów
gospodarstw
domowych w
bankach, niskie
zainteresowanie
kredytami
Umocnienie kursu
złotego
4
IV. Ceny, oczekiwania inflacyjne
W październiku br., dwunastomiesięczna inflacja obniżyła się do poziomu
1,1% wobec 1,3% we wrześniu br. Do obniżenia rocznego tempa wzrostu
cen w październiku br. przyczynił się spadek cen napojów alkoholowych w
związku z obniżką stawek akcyzy na wyroby alkoholowe, a także spadek cen
wyrobów tytoniowych. W październiku żywność z napojami, alkoholem i
wyrobami tytoniowymi zdrożała o 0,3%, podczas gdy we wrześniu o 0,6% i
o 0,6% rok temu. Ceny żywności i używek spadły przez rok o 2%.
Roczny wskaźnik wzrostu cen produkcji sprzedanej przemysłu w
październiku wyniósł1,7%. Złożył się na to wzrost cen: w sekcji
wytwarzanie i zaopatrywanie w energię elektryczną, gaz i wodę o 6,9%, w
górnictwie i kopalnictwie o 1,0% i w przetwórstwie przemysłowym o 0,8%.
Nadal więc utrzymuje się zjawisko najwyższych wzrostów cen produkcji w
sekcjach, w których działają ograniczone mechanizmy rynkowe.
Kształtowanie się inflacji na niskim poziomie sprzyja utrwaleniu niskich
oczekiwań inflacyjnych. W listopadzie br. ustabilizowały się oczekiwania
inflacyjne zarówno osób prywatnych, jak i analityków bankowych.
Oczekiwana przez analityków bankowych na koniec br. stopa inflacji
rocznej wyniosła, podobnie, jak miesiąc wcześniej, 1,5%, natomiast
oczekiwana stopa inflacji rocznej (październik 2003 r.) wyniosła 2,5%.
Średnioroczna stopa inflacji przewidywana na 2004 r. wyniosła 2,7%.
Oczekiwana przez osoby prywatne stopa wzrostu cen w ciągu najbliższego
roku wyniosła, podobnie, jak w październiku br., 0,9%.
Roczny wskaźnik
cen towarów i
usług
konsumpcyjnych
na rekordowo
niskim poziomie
1,1%
Niskie oczekiwania
inflacyjne
