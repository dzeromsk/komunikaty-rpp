Narodowy Bank Polski
Rada Polityki Pieniężnej
00-919 Warszawa, ulica Świętokrzyska 11/21, telefon (22) 826 99 55, fax (22) 826 37 51,
telex 81 46 81 nbp.pl
Warszawa, 30 stycznia 2008 r.
INFORMACJA PO POSIEDZENIU RADY POLITYKI PIENIĘŻNEJ
w dniach 29-30 stycznia 2008 r.
Rada postanowiła podwyższyć stopy procentowe NBP o 0,25 pkt. proc. do poziomu:
stopa referencyjna 5,25% w skali rocznej;
stopa lombardowa 6,75% w skali rocznej;
stopa depozytowa 3,75% w skali rocznej;
stopa redyskonta weksli 5,50% w skali rocznej.
===================================================================
Gospodarka Polski znajduje się nadal w okresie silnego wzrostu obejmującego wszystkie jej
sektory. Dane makroekonomiczne, które napłynęły od ostatniego posiedzenia Rady wskazują, że
tempo wzrostu gospodarczego w IV kw. 2007 r. było wyższe niż oczekiwano w październikowej
projekcji i jednocześnie zbliżone do obserwowanego w III kw. 2007 r. Można jednak oczekiwać, że
w 2008 r. dynamika PKB będzie niższa niż w 2007 r. Od ostatniego posiedzenia Rady zwiększyło
się ryzyko znaczącego obniżenia aktywności w gospodarce światowej, choć obecnie trudno ocenić
skalę tego ryzyka oraz jego wpływ na wzrost gospodarczy w Polsce. Dodatkowym czynnikiem
zwiększającym niepewność co do perspektyw wzrostu gospodarki światowej, a w konsekwencji
gospodarki polskiej jest zwiększona zmienno
ść na rynkach finansowych obserwowana w ostatnim
okresie.
W grudniu, zgodnie z oczekiwaniami, roczne tempo wzrostu cen konsumpcyjnych w Polsce
wyniosło 4,0% i utrzymało się powyżej celu inflacyjnego NBP, który wynosi 2,5% oraz powyżej
górnej granicy odchyleń od celu, która określona jest na poziomie 3,5%. Podobnie jak w wielu
innych krajach, do utrzymania podwyższonej inflacji w dużym stopniu przyczyniła się wysoka
roczna dynamika cen żywności i paliw. Rada ocenia, że w najbliższym okresie inflacja utrzyma się
powyżej górnej granicy odchyleń od celu inflacyjnego, do czego w znacznym stopniu może
przyczynić się również oczekiwany wzrost dynamiki cen kontrolowanych.
W ocenie Rady, w najbliższych kwartałach tempo wzrostu gospodarczego będzie
najprawdopodobniej nadal wyższe od tempa wzrostu potencjalnego PKB. Informacje o sytuacji na
rynku pracy w grudniu 2007 r. wskazują na obniżenie się wysokiej dynamiki wynagrodzeń oraz
poprawę niekorzystnej relacji między wzrostem wynagrodzeń i wydajności pracy. Prawdopodobne
jest jednak dalsze narastanie presji płacowej, w szczególności w sektorze finansów publicznych, i w
konsekwencji presji inflacyjnej. Ryzyko utrzymania się podwyższonej inflacji zwiększa też
obejmuj
ący gospodarkęświatową i oddziałujący na polski rynek proces wzrostu cen żywności oraz
wyższe od założonych w październikowej projekcji ceny ropy naftowej. Ponadto zgodnie z
uchwaloną przez parlament ustawą budżetową na 2008 rok można spodziewać się procyklicznego
oddziaływania polityki fiskalnej na gospodarkę w bieżącym roku.
-2 -
W średnim okresie inflacja może być ograniczana przez utrzymującą się bardzo dobrą
sytuację finansową przedsiębiorstw oraz wysoką dynamikę inwestycji, które oddziałują w kierunku
wzrostu wydajności. Ograniczaniu inflacji mogą także sprzyjać procesy globalizacji i towarzyszący
im wzrost konkurencji na rynku dóbr i usług podlegających wymianie międzynarodowej, jak
również relatywna stabilność kursu złotego. Do ograniczenia presji inflacyjnej może się także
przyczynić spowolnienie wzrostu w gospodarce światowej. Rada uznała jednak, że siła
oddziaływania tych czynników może okazać się niewystarczająca do utrzymania inflacji na
poziomie celu w horyzoncie oddziaływania polityki pieniężnej. Biorąc powyższe czynniki pod
uwagę oraz uwzględniając ryzyko wtórnych efektów wzrostu bieżą
cej inflacji, Rada oceniła
prawdopodobieństwo ukształtowania się inflacji w średnim okresie powyżej celu inflacyjnego za
wyższe niż prawdopodobieństwo, że inflacja będzie niższa od celu i podjęła decyzję o
podwyższeniu stóp procentowych NBP. Rada będzie dążyć do tego, aby w średnim okresie inflacja
obniżyła się do poziomu zgodnego z celem inflacyjnym.
Rada będzie bacznie obserwować dynamikę i strukturę wzrostu popytu krajowego, w tym
stopień ekspansywności polityki fiskalnej, relację pomiędzy tempem wzrostu wynagrodzeń i
wydajności pracy w sektorze przedsiębiorstw oraz wzrost płac w sektorze finansów publicznych,
poziom kursu złotego, kształtowanie się bilansu obrotów bieżących oraz oddziaływanie procesów
globalizacyjnych na gospodarkę, w tym na ceny żywności. Rada będzie również analizować
bezpo
średnie i pośrednie skutki zaburzeń na międzynarodowych rynkach finansowych dla
gospodarki polskiej.
