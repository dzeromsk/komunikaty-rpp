Warszawa, 7 października 2020 r.
Informacja po posiedzeniu RadyPolityki Pieniężnej
w dniu7 października2020r.
Rada podjęła decyzję o utrzymaniustóp procentowych NBPna niezmienionym
poziomie:
•stopa referencyjna 0,10%;
•stopa lombardowa 0,50%;
•stopa depozytowa 0,00%;
•stopa redyskontowaweksli 0,11%;
•stopa dyskontowa weksli 0,12%.
NBP będzie nadal prowadził operacje zakupu skarbowych papierów wartościowych
oraz dłużnych papierów wartościowych gwarantowanych przez Skarb Państwa na
rynku wtórnym w ramach strukturalnych operacji otwartego rynku. Terminy oraz skala
prowadzonych operacjibędą uzależnione od warunków rynkowych.
NBP będzie także oferował kredyt wekslowy przeznaczonyna refinansowanie
kredytów udzielanych przedsiębiorcom przez banki.
Napływające dane potwierdzają, że po silnym spadku globalnego PKB w II kw. br., w
ostatnich miesiącach następowałoożywienie aktywności gospodarczej. Poprawie
koniunktury sprzyjało dokonane wcześniej poluzowanie restrykcji epidemicznych,
podjęte działania fiskalne, a także towarzyszące im poluzowanie polityki pieniężnej, w
tym poprzez obniżenie stóp procentowych oraz skup aktywów. Mimo ożywienia
koniunktury,aktywnośćgospodarcza w większości krajówpozostaje niższa niż przed
wybuchem pandemii. W ostatnim okresie odnotowano ponowny wzrost liczby
zachorowań na COVID-19. W efekcie wzrosła niepewność dotycząca dalszego przebiegu
pandemii, a także tempa i trwałości poprawy globalnej koniunktury.
Wzrost liczby zachorowań przyczynił się do pewnego pogorszenia nastrojów na
międzynarodowych rynkach finansowych, co znalazło odzwierciedlenie między innymi
w osłabieniu walut gospodarek wschodzących. Ceny surowcówna rynkach światowych
pozostają wyraźnie niższe niż na początku roku. Wraz z obniżoną aktywnością
gospodarcząoddziałuje to wkierunku utrzymywania się niskiej dynamikicenw wielu
krajach, w tym u głównych partnerów handlowych Polski.
W Polscenapływające danewskazują na ożywienie aktywności gospodarczej w III kw.,
następujące po wyraźnymspadku PKB w II kw. Jednocześnie dane o sprzedaży
detalicznej i produkcji za sierpień sugerują, że w ostatnim czasie tempo odbudowy
aktywności spowolniło wobec poprzednich miesięcy. Towarzyszy temu stabilizacja liczby
pracujących w sektorze przedsiębiorstw, przy utrzymującej się na poziomie wyraźnie
niższym niż przed pandemią dynamice wynagrodzeńw tym sektorze. Jednocześnie
inflacja wewrześniu – według szybkiego szacunku GUS – wyniosła 3,2% r/r.
Można oczekiwać, że wkolejnych miesiącach kontynuowane będzie ożywienie
aktywności gospodarczej, choć jego tempo może być wolniejsze niż dotychczas.
Pozytywnie na koniunkturę będą oddziaływać dotychczasowe działania ze strony
politykigospodarczej, w tym poluzowanie polityki pieniężnej NBP. Wzrost aktywności
może być natomiast ograniczanyprzez wysoką niepewność dotyczącą dalszego przebiegu
i skutków pandemii oraz słabsze niż wpoprzednich latach nastroje podmiotów
gospodarczych. Istotny wpływ na dynamikę aktywności będziemiało także kształtowanie
się koniunktury w otoczeniu polskiej gospodarki. Tempo ożywienia gospodarczego może
być także ograniczane przez brak wyraźnegoi trwalszego dostosowania kursu złotego do
globalnego wstrząsu wywołanego pandemią oraz poluzowania polityki pieniężnej NBP.
NBP będzie nadal prowadził operacje zakupu skarbowychpapierówwartościowych i
dłużnych papierów wartościowych gwarantowanych przez Skarb Państwa na rynku
wtórnym w ramach strukturalnych operacjiotwartego rynku. Celem tych operacji jest
zmiana długoterminowej struktury płynności w sektorze bankowym,zapewnienie
płynności rynku wtórnego skupowanych papierów wartościowych oraz wzmocnienie
oddziaływania obniżenia stóp procentowych NBP na gospodarkę, tj. wzmocnienie
mechanizmu transmisji monetarnej. Terminy oraz skala prowadzonychoperacji będą
uzależnione od warunków rynkowych.
NBP będzie także nadal oferował kredyt wekslowy przeznaczony na refinansowanie
kredytów udzielanych przedsiębiorcom przez banki.
Poluzowanie polityki pieniężnej NBPłagodzi negatywne skutki pandemii, wspiera
ożywieniegospodarczeorazograniczaryzyko obniżenia się inflacji poniżej celu
inflacyjnego NBP wśrednim okresie. Poprzez pozytywny wpływ na sytuację finansową
kredytobiorców oddziałujetakże w kierunku wzmocnienia stabilności systemu
finansowego.
