1/2
MERGEFORMA
T
Warszawa, 16 maja 2018 r.
Informacja po posiedzeniu Rady Polityki Pieniężnej
w dniach 15-16 maja2018r.
Rada postanowiła utrzymać stopy procentowe NBP na niezmienionym poziomie:
▪stopa referencyjna 1,50%;
▪stopa lombardowa 2,50%;
▪stopa depozytowa 0,50%;
▪stopa redyskonta weksli 1,75%.
W gospodarce światowejutrzymuje się dobra koniunktura mimo osłabienia tempa
wzrostu PKB w największych gospodarkach rozwiniętych na początku roku. W strefie
euro –po prawdopodobnie przejściowym obniżeniu wzrostu PKB w I kw. br. –
napływające dane sygnalizują utrzymywanie się korzystnej sytuacji gospodarczej.Także
w Stanach Zjednoczonych koniunktura pozostaje dobra, chociaż również tam wzrost PKB
w I kw. br. się osłabił. Z kolei w Chinach wzrost aktywności gospodarczejodkilku
kwartałów kształtujesię na stabilnym poziomie.
Mimo korzystnej globalnej koniunktury inflacja za granicą pozostaje umiarkowana.
Przyczynia się do tego wciąż niska wewnętrzna presja inflacyjna w wielu krajach. Ponadto
nadal niższe niż przed rokiem są ceny surowców rolnych. Jednocześnie ceny ropy
naftowej wzrosły w ostatnim okresie.
Europejski Bank Centralny utrzymuje stopy procentowe na poziomie bliskim zera,
w tym stopę depozytową poniżej zera, a także nadal skupuje aktywa finansowe. Rezerwa
Federalna Stanów Zjednoczonychkontynuuje natomiast stopniowe zmniejszanie swojej
sumy bilansowej, sygnalizując kolejne podwyżki stóp procentowych w przyszłości.
Według szybkiego szacunku GUS roczna dynamika PKB w Polsce w I kw. br. wyniosła
5,1%. Wzrostowi gospodarczemu sprzyjarosnąca konsumpcjawspierana przez
zwiększające się zatrudnienie i płace, wypłaty świadczeń oraz bardzo dobre nastroje
konsumentów.Towarzyszy temu ożywienie inwestycji. Czynnikiem wspierającym
wzrost aktywności gospodarczej pozostaje również dobra koniunktura za granicą.
Mimo relatywnie wysokiego wzrostu gospodarczego oraz szybszego niż w ubiegłym
roku wzrostu płac dynamika cen konsumpcyjnych pozostaje umiarkowana. Towarzyszy
temu nadal niska inflacja po wyłączeniu cen żywności i energii.
W ocenie Rady bieżące informacje nadalwskazują na korzystne perspektywy wzrostu
aktywności w polskiej gospodarce mimo oczekiwanego nieznacznego obniżenia się
2/2
MERGEFORMA
T
dynamiki PKB w kolejnych latach. Zgodnie z dostępnymi prognozamiw horyzoncie
oddziaływania polityki pieniężnej inflacja utrzyma się w pobliżu celu inflacyjnego.
W efekcie Rada ocenia, że obecny poziom stóp procentowych sprzyjautrzymaniu polskiej
gospodarki na ścieżce zrównoważonego wzrostu oraz pozwala zachować równowagę
makroekonomiczną.
