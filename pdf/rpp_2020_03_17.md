Warszawa, 17 marca 2020r.
Informacja po posiedzeniu Rady Polityki Pieniężnej
w dniu 17 marca 2020r.
Rada podjęła decyzję o obniżeniu stopy referencyjnej NBP o 0,5 pkt proc., tj. do
poziomu 1,00%. Jednocześnie Rada ustaliła następujący poziom pozostałych stóp
procentowych NBP:
▪stopa lombardowa 1,50%;
▪stopa depozytowa 0,50%;
▪stopa redyskonta weksli 1,05%;
▪stopa dyskonta weksli 1,10%.
Rada podjęła także decyzję o obniżeniu stopy rezerwy obowiązkowej z 3,5% do 0,5%,
a także decyzję opodwyższeniu oprocentowania środków utrzymywanych w formie
rezerwy obowiązkowej z 0,5% do poziomu stopy referencyjnej NBP.
Napoczątku bieżącego roku w gospodarce światowej utrzymywał się relatywnie
niski, choć stabilnywzrost gospodarczy. Wzwiązku z rozprzestrzenianiem się
koronawirusa perspektywy globalnej koniunktury wyraźnie się pogorszyływ ostatnim
okresie. Wprowadzaneprzez wiele państwdziałania zapobiegające dalszemu
rozprzestrzenianiu się koronawirusa, w tym ograniczenia w transporciei funkcjonowaniu
sektora usług, a także pogorszenie nastrojówkonsumentów i firm przyczyniająsię
bowiem do osłabienia bieżącej aktywności w wielu gospodarkach. Aktualne prognozy
sugerują, że wdalszej perspektywie nastąpi poprawa koniunktury, jednak jej tempo
będzie zależało od skuteczności działańhamujących epidemię, a także wpływu zaburzeń
na dochody i nastroje podmiotów gospodarczychw dłuższym okresie.
W tej sytuacji w wielu krajach zapowiedziano –oprócz działań bezpośrednio
skierowanych na zahamowanie rozprzestrzeniania się epidemii–podjęciedziałań z
zakresu polityki fiskalnejograniczających straty gospodarcze związane z koronawirusem
i czasowymi przestojami w działalności firm.
Ze względu na pogorszenie perspektyw gospodarczych oraz wzrost niepewności
dotyczący trwałości gospodarczych skutków pandemii, w ostatnich dniach nastąpiło
także pogorszenie nastrojów na rynkach finansowych. Towarzyszyło temusilne obniżenie
cen ropy naftowej na rynku światowym.
Główne banki centralne istotnie poluzowały politykę pieniężną. Rezerwa Federalna
Stanów Zjednoczonychobniżyła stopy procentowe w pobliże zera, ponownie uruchomiła
skup aktywów oraz zwiększyła skalę płynności na rynku finansowym. Ze względu na
ujemny poziom stóp procentowych Europejski Bank Centralny poluzował warunki
monetarne m.in. zwiększając skalę operacji zasilających w płynność oraz zwiększając
skalę skupu aktywów. Wiele innych banków centralnych obniżyło stopy procentowe.
W Polsce koniunktura w pierwszych miesiącach roku była relatywnie dobra. Jednak
epidemia koronawirusa –zewzględu na jej negatywny wpływ na nastroje, a także
podejmowane działania państwa mające na celu ograniczenie jej rozprzestrzeniania się –
będą powodowały w krótkim okresie ograniczenie aktywności gospodarczej części
sektorów. Efekty te mogą być wzmacniane przez jednoczesny spadek aktywności w wielu
krajach. Jednocześnie w dalszej perspektywie będą one prawdopodobnie łagodzone przez
wprowadzane w wielu krajach pakiety stymulacyjne.
W lutym br. inflacja w Polsce wyniosła 4,7%. Oczekiwane osłabienie wzrostu
gospodarczego w najbliższym czasie oraz wyraźny spadek cen ropy naftowej na rynkach
światowych będą oddziaływały w kierunku istotnego obniżenia dynamiki cen. W efekcie,
aktualne prognozy wskazują na wzrost prawdopodobieństwa szybszego niż oczekiwano
w marcowej projekcji obniżenia się inflacji w bieżącym roku orazkształtowania się inflacji
poniżej celu inflacyjnegoNBP w horyzoncie oddziaływania polityki pieniężnej. W
związku z tym Rada zdecydowała o obniżeniu stóp procentowych NBP.
Jednocześnie, w celu ograniczenia ryzykawpływu aktualnych zaburzeń
gospodarczych na podaż kredytu Rada obniżyła stopęrezerwy obowiązkowej z 3,5% do
0,5%, a także podwyższyła oprocentowanie tej rezerwy z 0,5% do poziomu stopy
referencyjnej.
Ponadto, zgodnie z Założeniamipolityki pieniężnej na rok 2020 NBP będzie prowadził
operacje zasilające sektor bankowy w płynność poprzez transakcje repo. Zgodnie z
ZałożeniamiNBP będzie także prowadził operacje zakupu obligacji skarbowych na rynku
wtórnymw ramach strukturalnych operacji otwartego rynku, które zmienią
długoterminową strukturę płynności w sektorze bankowymoraz przyczynią się do
utrzymania płynności rynku wtórnego obligacji skarbowych. PonadtoNBP będzie
oferował kredyt wekslowy przeznaczony na refinansowanie nowych kredytów
udzielanych podmiotom gospodarczym przez banki.
W ocenie Rady, wszystkie powyższe działania będą ograniczaćnegatywne
konsekwencje gospodarcze rozprzestrzeniania się koronawirusa, a w dalszej
perspektywie będą sprzyjać ożywieniu krajowej aktywności gospodarczejoraz umożliwią
kształtowanie się inflacji na poziomie celu inflacyjnego NBP w średnim okresie.
