1/3
Warszawa, 5 maja 2022 r.
Informacja po posiedzeniu Rady Polityki Pieniężnej
w dniu 5 maja 2022r.
Rada podjęła decyzję o podwyższeniu stopy referencyjnej NBP o 0,75 pkt proc., tj. do
poziomu 5,25%. Jednocześnie Rada ustaliła następujący poziom pozostałych stóp
procentowych NBP:
▪stopa lombardowa 5,75%;
▪stopa depozytowa 4,75%;
▪stopa redyskontowa weksli 5,30%;
▪stopa dyskontowa weksli 5,35%.
W I kw. 2022 r. koniunktura w gospodarce światowej pozostawała relatywnie korzystna,
choćdynamika aktywności w części gospodarekobniżyłasię. Negatywnie na globalną
koniunkturę oddziaływały utrzymujące się zaburzenia w handlu międzynarodowym
oraz wysokie ceny surowców. Agresja zbrojna Rosji przeciw Ukrainie przyczyniła się do
nasilenia tych czynników, a także do istotnego wzrostu niepewności dotyczącejdalszego
kształtowania się sytuacji makroekonomicznej na świecieoraz pogorszenia nastrojów
podmiotów gospodarczych. W efekcie w ostatnich miesiącach obniżone zostały prognozy
wzrostu gospodarczego dla części gospodarek.
W wielu krajach nadal rośnie inflacja, osiągając najwyższe poziomy od dekad. Wysokie
ceny surowcóworaz przedłużającesię zaburzenia w globalnych łańcuchach podażyi
transporcie międzynarodowympozostajągłównym źródłem wzrostu dynamiki cen. W
części gospodarek do wzrostu cen przyczyniają się także rosnące koszty pracy. W efekcie
rośnie równieżinflacja bazowa. Jednocześniewyraźnie podwyższane są prognozy inflacji
na najbliższe kwartały.
W warunkach silnego wzrostu inflacji wiele banków centralnych zacieśnia politykę
pieniężną. Rezerwa Federalna Stanów Zjednoczonych zakończyła skup netto aktywówi
podwyższa stopy procentowe. Z kolei EBC utrzymuje ujemne stopy procentowe, jednak
zmniejsza skalę skupu aktywów. Jednocześnie banki centralne w EuropieŚrodkowo-
Wschodniej kontynuują podwyższanie stóp procentowych.
2/3
Dostępne dane wskazują, że w Polsce –po silnym wzroście PKB w IV kw. ub.r. –
w I kw. br. utrzymała się wysoka dynamika aktywności gospodarczej. W marcu –
pomimo pogorszenianastrojów podmiotów gospodarczych w reakcji na agresjęzbrojną
Rosji przeciw Ukrainie –dynamika sprzedaży detalicznej oraz produkcji przemysłoweji
budowlano-montażowej pozostała wysoka. Jednocześnie nadal rośnie zatrudnienie,
czemu towarzyszy wyraźny wzrost wynagrodzeń. W kolejnych kwartałach można
oczekiwać utrzymywania się korzystnej koniunktury, choć prognozowane jest stopniowe
spowolnienie wzrostu gospodarczego, a perspektywy koniunktury, zarówno w Polsce,
jak i na świecie, obarczone są znaczną niepewnością związaną z wpływem rosyjskiej
agresji zbrojnej przeciw Ukrainie.
Inflacja w Polsce –według wstępnych danych GUS –wzrosław kwietniu 2022 r. do
12,3% r/r, do czego przyczynił się głównie silny wzrost cen żywności ze względu na
wzrost cen surowców rolnych na rynkach światowych związany z agresją zbrojną Rosji
na Ukrainę. W kierunkuistotnie podwyższonej inflacji nadal oddziałujątakżewysokie
światowe ceny surowców energetycznych oraz wcześniejsze wzrosty regulowanych
krajowych taryf na energię elektryczną, gaz ziemny i energię cieplną. Jednocześnie
wzrostom cen sprzyja takżetrwające ożywienie gospodarcze, w tym wzrost popytu
stymulowany rosnącymi dochodami gospodarstw domowych. Inflację ogranicza
natomiast obniżenie części stawekpodatkowych w ramach Tarczy Antyinflacyjnej. W
nadchodzącychkwartałach inflacja pozostanie istotnie podwyższonaze względu na
dalsze oddziaływanie czynników obecnie podwyższających dynamikę cen, w tym
związanych z rosyjskąagresjązbrojną przeciw Ukrainie. W kolejnych latach, wraz z
wygasaniem wpływu szoków obecnie podbijających ceny, inflacja będzie się obniżała.
Obniżaniu inflacji powinno sprzyjać także umocnienie złotego, które w ocenie Rady
będzie spójne z fundamentami polskiej gospodarki.
Rada oceniła, żeutrzymuje się ryzykokształtowania się inflacjipowyżej celu inflacyjnego
NBP w horyzoncie oddziaływania polityki pieniężnej.Aby ograniczyćto ryzyko, a więc
dążąc do obniżenia inflacji do celu NBP w średnim okresie, Rada postanowiła ponownie
podwyższyć stopy procentowe NBP. Podwyższenie stóp procentowych NBP będzie także
oddziaływać w kierunku ograniczenia oczekiwań inflacyjnych.
Dalsze decyzje Rady będą zależne od napływających informacjidotyczących perspektyw
inflacji i aktywności gospodarczej, w tym odwpływu agresji zbrojnej Rosji przeciw
Ukrainiena polską gospodarkę.
3/3
NBP będzie podejmował wszelkieniezbędne działania w celu zapewnienia stabilności
makroekonomicznej i finansowej, w tym przede wszystkim w celu ograniczenia ryzyka
utrwalenia się podwyższonej inflacji. NBP może stosować interwencje na rynku
walutowym, w szczególności w celu ograniczenia niezgodnychz kierunkiem
prowadzonej polityki pieniężnej wahań kursu złotego.
