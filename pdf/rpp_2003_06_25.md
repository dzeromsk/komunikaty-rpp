I. Ocena sytuacji gospodarczej
Opublikowane na początku czerwca br. dane dotyczące kształtowania
się PKB strefy euro w I kwartale 2003 r. wskazują na osłabienie wzrostu
we wszystkich dużych gospodarkach tego regionu. W I kwartale 2003 r.
PKB strefy euro wzrósł w porównaniu do I kwartału 2002 r. o 0,8%.
Kształtowanie się wskaźników bieżącej aktywności gospodarczej w
kwietniu i maju br. pokazuje, że do końca 2003 r. utrzymają się
prawdopodobnie w strefie euro tendencje stagnacyjne.
Umocniły się natomiast pozytywne sygnały w gospodarce USA.
Rosnące od kwietnia zaufanie konsumentów amerykańskich, sprzyjające
uwarunkowania ze strony polityki pieniężnej i fiskalnej oraz osłabienie
napięcia politycznego w świecie zaowocowały wyraźną poprawą klimatu
inwestycyjnego w USA. Wskaźnik zaufania przedsiębiorstw (ISM) wzrósł
z poziomu 45,4 pkt. proc w kwietniu do 49,4 pkt. proc w maju br.
Poprawa klimatu w USA oraz obniżka stóp procentowych przez EBC
przyczyniły się do ożywieniaświatowego rynku akcji, nie wpłynęły
natomiast na umocnienie dolara wobec euro.
W maju br. nastąpił ponowny wzrost cen ropy naftowej na rynkach
światowych. Średnia cen baryłki ropy Brent wyniosła w maju 2003 r. 25,8
USD, a więc była o 0,9 USD wyższa niż w kwietniu br. W I połowie
czerwca br. kontynuowana była tendencja wzrostu cen. W efekcie ceny
przekroczyły poziom 28 USD/b – a więc najwyższy od rozpoczęcia wojny
w Iraku. Najważniejszymi czynnikami, które w ostatnim okresie wpływały
na wzrost cen był utrzymujący się nadal niski poziom zapasów ropy w
krajach rozwiniętych oraz niepewność co do wznowienia eksportu przez
Irak.
Tempo wzrostu produkcji sprzedanej przemysłu w maju br.
ukształtowało się na poziomie znacznie przekraczającym oczekiwania. W
porównaniu z majem ub.r. produkcja przemysłu ogółem była większa o
11,7%, w tym przemysłu przetwórczego o 13,8%. Do przyspieszenie
wzrostu w maju przyczynił się dłuższy o jeden dzień roboczy czas pracy w
br., ale tempo wzrostu uwzględniające wpływ czynników o charakterze
sezonowym również jest wysokie (wg metodologii stosowanej przez GUS
odsezonowany wzrost produkcji przemysłu ogółem wyniósł 8,8%).
Na podstawie opublikowanych danych o strukturze działowej tak
wysoką dynamikę produkcji w maju można w całości wiązać z eksportem.
W przemyśle produkcji pojazdów mechanicznych, przyczep i naczep
sprzedaż w cenach stałych była o 44,7% większa niż przed rokiem, w
produkcji mebli o 36,7%, maszyn i aparatury elektrycznej o 35,0%. Wzrost
produkcji wyrobów chemicznych oraz wyrobów gumowych i z tworzyw
sztucznych przekroczył 20%. Wartość sprzedaży tych pięciu działów o
najwyższej dynamice wzrostu produkcji i jednocześnie wysokim wzroście
eksportu, stanowi 25% wartości sprzedaży całego przemysłu.
Słaba aktywność
gospodarcza w
strefie euro
Poprawa klimatu
inwestycyjnego w
USA
Wysokie ceny
ropy naftowej na
rynkach
światowych
Wysoki wzrost
produkcji
przemysłowej w
maju
Najwyższe
wzrosty w
działach
produkujących na
eksport
2
Wyniki majowe umocniły ukształtowany po kwietniu wyraźnie
wzrostowy trend wolumenu produkcji, zwłaszcza w przemyśle
przetwórczym. Wskaźniki trendu wolumenu produkcji (mierzonego
przeciętną miesięczną wartością produkcji z 1995 roku w cenach stałych)
wykazują coraz wyższe dynamiki wzrostu (w maju dla przemysłu ogółem
6,9% w skali roku, a dla przemysłu przetwórczego 8,5%).
Zgodnie z oczekiwaniami w maju zmniejszył się obserwowany w
pierwszych miesiącach roku głęboki spadek produkcji budownictwa. W
porównaniu z majem ub.r. produkcja budowlano-montażowa była 6,9%
mniejsza (w kwietniu br. w porównaniu z analogicznym miesiącem ub.r. o
13,6% mniejsza, w marcu br. o 25,3% mniejsza). Potwierdziły się
zaobserwowane w kwietniu zmiany w strukturze działowej budownictwa,
zapowiadające poprawę popytu inwestycyjnego. W drugim z kolei
miesiącu produkcja przedsiębiorstw zajmujących się przygotowaniem
terenu pod budowę wzrosła ponad dwukrotnie, a przedsiębiorstw
wykonujących roboty budowlane wykończeniowe o blisko 40%. Spadek
produkcji przedsiębiorstw zajmujących się wznoszeniem obiektów
budowlanych, inżynierią lądową i wodną zmniejszył się z 15,4%
notowanych w kwietniu do 8,3%, a przedsiębiorstw wykonujących
instalacje budowlane z 9,0% do 4,7%.
W okresie od stycznia do maja 2003 r. nominalny wzrost
przeciętnych wynagrodzeń w sektorze przedsiębiorstw był wyraźnie
słabszy niż w 2002 r. i wyniósł1,8% wobec 4,6% przed rokiem. W maju
br. przeciętne wynagrodzenia pozostały na poziomie sprzed roku, a w
porównaniu z kwietniem br. obniżyły się o 2,9%. Spadek ten był efektem
wysokiego skokowego wzrostu jednorazowych wypłat w kwietniu.
Potwierdziło to hipotezę, że odmienne niż przed rokiem kształtowanie się
przeciętnych wynagrodzeń w marcu, kwietniu i maju br. było wynikiem
przesunięcia wypłat pomiędzy poszczególnymi miesiącami.
Badania koniunktury – przeprowadzone przez GUS pod koniec maja
2003 r. na próbie ok. 6 tys. przedsiębiorstw – wskazują na poprawę
ogólnego klimatu koniunktury. W stosunku do kwietnia br. wyraźnie
poprawił się klimat koniunktury w budownictwie i nieznacznie w
przetwórstwie przemysłowym. W przypadku tych dwóch sekcji, a
zwłaszcza w przetwórstwie, oznacza to także znaczną poprawę w
porównaniu z majem sprzed roku i dwóch lat. Dane wyrównane sezonowo
wskazują jednak na mniejszą poprawę klimatu niż to wynika z danych
nieodsezonowanych.
W budownictwie nastąpiła wyraźna poprawa ocen i przewidywań w
porównaniu z kwietniem br.; zwłaszcza dotyczących spodziewanego
portfela zamówień na roboty budowlano-montażowe i wzrostu produkcji.
W maju br. przedsiębiorstwa oceniały pozytywnie swoją bieżącą i przyszłą
działalność budowlano-montażową – lepiej niż w maju dwóch ostatnich
lat.
W przypadku przetwórstwa można mówić o dalszej poprawie sytuacji
przedsiębiorstw, nawet jeśli niektóre wskaźniki szczegółowe przybrały
wartość ujemną. Oceny i przewidywania formułowane w maju br. były
Mniejsza skala
spadku produkcji
budowlano-
montażowej
Spowolnienie
dynamiki wzrostu
płac
Poprawa ocen
koniunktury w
budownictwie i
przemyśle
przetwórczym;
3
zdecydowanie lepsze niż w maju dwóch ostatnich lat, choć w niektórych
przypadkach były one gorsze niż w kwietniu br. (zwłaszcza odnośnie
popytu zagranicznego obecnego i przyszłego oraz poziomu produkcji).
Odmiennie niżw przetwórstwie i budownictwie ukształtowała się
sytuacja w handlu. W handlu klimat koniunktury w maju nie tylko miał
negatywną ocenę, ale była ona też najgorsza spośród notowanych
dotychczas w maju we wszystkich latach objętych badaniem. Trzeba
jednak zaznaczyć, że w porównaniu do kwietnia br. nastąpiła pewna
poprawa nastrojów w handlu wyrażająca się zmniejszeniem przewagi
negatywnych ocen sytuacji ekonomicznej jednostki nad ocenami
pozytywnymi.
Czerwcowe badania koniunktury potwierdzają poprawę klimatu w
przemyśle przetwórczym i budownictwie. Nadal złe są oceny ogólnego
klimatu koniunktury w handlu detalicznym.
II. Sytuacja w sektorze finansów publicznych
Pomimo słabszych w maju br. wyników z tytułu dochodów
podatkowych, po pięciu miesiącach br. łączne dochody budżetu państwa
były nominalnie wyższe o ok. 2,4 mld zł, tj. o 5,9% w stosunku do
analogicznego okresu sprzed roku. Największy pozytywny wpływ na
wykonanie całości dochodów miały podatki pośrednie (wzrost o 6,9%).
Względnie wysokim tempem wzrostu charakteryzowały się również
wpływy z podatku dochodowego od osób fizycznych (8,7%). Na niskim
poziomie utrzymują się wpływy z podatku dochodowego od osób
prawnych. W ciągu pięciu miesięcy br. do budżetu państwa wpłynęło o ok.
11,7% mniej dochodów z tego tytułu niż w tym samym okresie roku
poprzedniego.
Stopień wykonania rocznego planu dochodów budżetu państwa,
wyniósł po pięciu miesiącach br. 36,4%, co jest wynikiem gorszym niż w
latach ubiegłych. Aktualne prognozy dochodów budżetowych wskazują na
możliwość niewykonania zaplanowanej w ustawie wielkości.
Wydatki budżetu państwa po pięciu miesiącach br. ukształtowały się
na poziomie ok. 80,0 mld zł, tj. o 4,4% powyżej wielkości sprzed roku.
Osiągnęły one 41,1% planu zapisanego w ustawie budżetowej, a więc
mniej niż w latach ubiegłych.
W efekcie deficyt budżetu państwa wyniósł ok. 23,2 mld zł, co
oznacza że wykorzystano 60,0% limitu rocznego, tj. na poziomie
porównywalnym z deficytem w latach ubiegłych.
Niekorzystna sytuacja finansowa utrzymuje się w niektórych
pozostałych podmiotach sektora finansów publicznych. Pomimo wzrostu –
od marca br. - wpływów ze składek ubezpieczeniowych, FUS może
uzyskać niższe od planowanych roczne wpływy z tego tytułu. Symptomem
niekorzystnej sytuacji finansowej FUS jest również wysoki poziom jego
zadłużenia w systemie bankowym (2,8 mld zł) oraz nadal niski stopień
realizacji planowanej wielkości składek przesyłanych do OFE. Ze względu
na niższe niż planowano wpływy ze składek zdrowotnych w trudnej
sytuacji znajduje się także Narodowy Fundusz Zdrowia. Oznacza to
prawdopodobnie dalsze narastanie zobowiązań wymagalnych służby
Nadal złe oceny
koniunktury w
handlu
60% planowanego
deficytu budżetu
państwa po maju
2003 r.
4
zdrowia. Agencja Rynku Rolnego, w konsekwencji wysokiego wzrostu
wydatków w pierwszych miesiącach br., zmuszona była zaciągnąć kredyt
bankowy.
Podsumowując, można ocenić, że wyniki budżetu państwa po maju
br. nie wskazują na zagrożenie przekroczenia założonego na 2003 r.
ustawowego limitu deficytu. Deficyt pozostałych jednostek sektora
finansów publicznych zwiększy jednak deficyt ekonomiczny do
szacowanego poziomu 5,2% PKB.
W świetle przyjętych przez rząd Założeń do projektu budżetu
państwa na 2004 r. rysuje się zagrożenie zwiększenia nierównowagi
sektora finansów publicznych w roku przyszłym. Zmiany wprowadzone po
stronie dochodowej (włączenie – wbrew stanowisku NBP \- środków z
rezerwy rewaluacyjnej w kwocie 9 mld zł) oraz wydatkowej (wyłączenie
dotacji na składki przekazywane do OFE – 11,9 mld zł) w sposób pozorny
zmniejszają w 2004 r. deficyt budżetu państwa z ok. 54 mld zł (6,3%
PKB) do 33,1 mld zł (3,9% PKB). Konsekwencją wysokiego deficytu
budżetu państwa w 2004 r. i w 2005 r. będzie niebezpieczny wzrost długu
państwowego i przekroczenie drugiego progu ostrożnościowego (55%
PKB), wynikającego z ustawy o finansach publicznych. Oznacza to
poważną kumulację problemów sektora finansów publicznych po 2005 r.
wraz z negatywnymi jej skutkami dla gospodarki.
III. Podaż pieni
ą
dza, kredyty, stopy procentowe, kurs
walutowy
W maju 2003 r. nominalna podaż pieniądza M3 – wg. danych
informacji przyspieszonej - wzrosła o 3,0 mld zł (0,9%) w stosunku do
kwietnia br. Roczne tempo wzrostu M3 utrzymuje się w słabym trendzie
wzrostowym – na koniec miesiąca ukształtowało się ono na poziomie
0,2%. Wpływ różnic kursowych na zmiany M3 w maju 2003 r. był
nieznaczny.
Głównym czynnikiem decydującym o wzroście podaży pieniądza
w maju br. był charakterystyczny dla tego miesiąca wzrost depozytów
przedsiębiorstw, który przyjął wartość 2,7 mld zł (5,3%). Typowy dla maja
był też znaczny przyrost depozytów instytucji samorządowych, który
wyniósł 0,8 mld zł (8,3%). Relatywnie duży wzrost nastąpił także w
wielkości zobowiązań banków w stosunku do niemonetarnych instytucji
finansowych, które w stosunku do kwietnia br. zwiększyły się o 0,7 mld zł
(9,6%). Równocześnie jednak depozyty gospodarstw domowych w maju
2003 r. uległy zmniejszeniu o 1,5 mld zł (-0,8%). Dalszemu pogłębieniu
uległo, utrzymujące się od lipca 2002 r., ujemne roczne tempo wzrostu tej
kategorii, przyjmując w maju 2003 r. wartość -6,5%. Na spadek
depozytów gospodarstw domowych stale wpływa utrzymująca się wysoka
popularność alternatywnych form oszczędzania – na przykład wzrost
wartości aktywów netto ogółu funduszy inwestycyjnych wmaju br.
osiągnął wartość1,9mld zł.
Roczne nominalne tempo zmian gotówki w obiegu wzrosło do
15,6%, co stanowi wartość najwyższą od sierpnia 2002 r.
Deficyt
ekonomiczny
sektora finansów
publicznych w
2003 r. wyższy od
zakładanego
Niewielki wzrost
podaży pieniądza
w maju
Dalszy spadek
depozytów
gospodarstw
domowych w
bankach
5
Po stronie czynników kreacji pieniądza należności ogółem systemu
bankowego zwiększyły się w maju br. o 1,2 mld zł (0,5%), co w głównej
mierze było wynikiem wzrostu należności od gospodarstw domowych (o
1,3 mld zł, 1,4%). Po wyeliminowaniu różnic kursowych przyrost
należności gospodarstw domowych wyniósł 0,9 mld zł (1,0%), należąc do
najniższych w porównaniu z analogicznymi okresami lat 1997-2002.
Należności od przedsiębiorstw uległy nieznacznemu zwiększeniu o 0,3
mld zł (0,2%), a należności od funduszy ubezpieczeń społecznych
zmniejszyły się o 0,4 mld zł (-13,2%).
W maju br. na kształtowanie się kursu złotego istotny wpływ
wywierały zmiany kursu euro do USD. Na skutek wyraźnego
przyśpieszenia aprecjacji euro na rynku światowym (wzrost kursu euro do
USD o 6,5%) – złoty osłabił się wobec euro o 0,6%, natomiast wobec
USD umocnił się o 5,4%.
W czerwcu br. na kurs polskiej waluty istotny wpływ wywierały
krajowe czynniki polityczne oraz wydarzenia na rynku węgierskim.
Sprawiły one, że nie nastąpiło oczekiwane przez analityków rynkowych
umocnienie złotego po pomyślnym wyniku referendum akcesyjnego w
Polsce.
IV. Ceny, oczekiwania inflacyjne
W maju br., dwunastomiesięczna inflacja wyniosła 0,4% wobec 0,3%
w kwietniu br., co wynikało ze wzrostu cen transportu, a głównie cen
paliw oraz wzrostu cen użytkowania mieszkań i nośników energii. CPI
nadal obniżały ceny żywności i napojów bezalkoholowych, napojów
alkoholowych oraz odzieży i obuwia.
Inflacja netto w maju 2003 r. w skali rocznej wyniosła – podobnie
jak w kwietniu br. - 1,2%. Miesięczny wskaźnik inflacji „netto” wyniósł
0,1%, t.j. tak jak w trzech ostatnich miesiącach br.
W maju br., tak jak w kwietniu, obniżyło się tempo wzrostu
wskaźnika PPI. W porównaniu z analogicznym miesiącem ub.r. ceny
producentów w przemyśle były wyższe o 2,1% (w kwietniu o 2,7%). W
stosunku do poprzedniego miesiąca ceny produkcji sprzedanej przemysłu
spadły o 0,5% (w kwietniu spadły o 0,6%).
Zmniejszenie wzrostu PPI było przede wszystkim rezultatem spadku
cen w przetwórstwie przemysłowym oraz w górnictwie i kopalnictwie, a
głównie w dziale wytwarzanie koksu i produktów rafinacji ropy naftowej –
o 8,5%. Spadek cen spowodowany był w głównej mierze spadkiem cen
benzyny (pomimo nieznacznego wzrostu cen surowej ropy BRENT - na
giełdzie w Amsterdamie ceny benzyny spadły w maju o ponad 6%, a cena
benzyny w kraju wykazuje dużą korelację z cenami na tej giełdzie).
Wahania kursu
złotego
Roczny wskaźnik
cen towarów i
usług
konsumpcyjnych
na poziomie 0,4%
Wzrost cen
produkcji niższy
niż przed
miesiącem
6
Zmiany w strukturze odpowiedzi na pytanie ankiety firmy Ipsos-
Demoskop, na podstawie której analizowane są oczekiwania inflacyjne
osób prywatnych wskazują na pogorszenie nastrojów ankietowanych. W
czerwcu istotnie zwiększył się odsetek respondentów najbardziej
pesymistycznych, twierdzących, że ceny będą rosły szybciej niż
dotychczas. Badający opinię publiczną wysuwają hipotezę, że pogorszenie
sposobu formułowania oczekiwań przez osoby prywatne może mieć
związek z dość często pojawiającymi się w debatach publicznych
obawami, że akcesja Polski do Unii Europejskiej będzie się wiązać ze
wzrostem cen krajowych. Spadek stopy inflacji bieżącej doprowadził
jednak do obniżenia miary oczekiwań inflacyjnych osób prywatnych.
Stopa wzrostu cen w ciągu najbliższego roku oczekiwana przez osoby
prywatne wyniosła 0,3%, tj. o 0,2 pkt. proc. mniej niż w maju br.
Prognozowana przez analityków bankowych stopa inflacji w
miesiącu poprzedzającym analogiczny miesiąc roku następnego (tj. w
maju 2004 r.) wyniosła 2,3%, tzn. o 0,3 pkt. proc. więcej niż miesiąc temu.
Od lutego prognozy te stabilizują się w przedziale 2,0%-2,3%.
Przewidywana stopa inflacji na koniec 2003 r. oraz średnioroczna
dynamika cen prognozowana na 2004 r. pozostały na poziomie z maja br. i
wyniosły odpowiednio: 1,7% i 2,4%.
Spadek oczekiwań
inflacyjnych osób
prywatnych ;
pogorszenie
nastrojów
ankietowanych
Wzrost oczekiwań
inflacyjnych
analityków
bankowych
