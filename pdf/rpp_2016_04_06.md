1/2
Warszawa, 6 kwietnia 2016 r.
Informacja po posiedzeniu Rady Polityki Pieniężnej
w dniach 5-6 kwietnia2016r.
Rada postanowiła utrzymać stopy procentowe NBP na niezmienionym poziomie:
stopa referencyjna 1,50%;
stopa lombardowa 2,50%;
stopa depozytowa 0,50%;
stopa redyskonta weksli 1,75%.
Wzrost aktywności gospodarczej na świecie pozostaje umiarkowany. Jednocześnie w
gospodarce globalnej utrzymuje się podwyższona niepewnośćdotyczącaprzyszłej
koniunktury, w tym przede wszystkimniepewność co do skali osłabienia aktywności w
gospodarkach wschodzących oraz jego przełożenia na aktywność w gospodarkach
rozwiniętych.
W strefie euro trwa ożywienie gospodarcze. W kolejnych kwartałach oczekiwane jest
utrzymanie umiarkowanego wzrostu aktywności w tej gospodarce, choć negatywnie na
perspektywy tamtejszej koniunktury oddziałuje spowolnienie wzrostu w gospodarkach
wschodzących. W Stanach Zjednoczonych – po pewnym spowolnieniu wzrostu PKB w II
połowie ub.r. –koniunktura jest nadal relatywnie dobra. Z kolei w Chinach wzrost
gospodarczy w dalszym ciągu spowalnia, a Rosja i Brazylia pozostają w recesji.
Ceny ropy naftowej oraz wielu innych surowcówna rynkach światowych –pomimo
pewnego wzrostu w ostatnich dwóch miesiącach –pozostająwyraźnie niższe niż rok
wcześniej. Niskie ceny surowców wraz z umiarkowaną aktywnością gospodarczą na
świecie są główną przyczyną utrzymywania siędynamiki cen konsumpcyjnych w wielu
gospodarkach na bardzo niskim poziomie. W niektórych gospodarkach –w tym strefie
euro – dynamika cen jest ujemna.
W tych warunkach Europejski Bank Centralny w marcu złagodził politykę pieniężną,
obniżającstopy procentowe oraz zwiększając skalę luzowania ilościowego. Natomiast
Rezerwa Federalna –po podwyżce w grudniu –utrzymuje stopy procentowe na
niezmienionym poziomie, sygnalizując ich możliwy wzrost w kolejnych kwartałach.
Decyzje głównychbanków centralnychoraz wzrost cen ropy przyczyniły się do
pewnej poprawy nastrojów na międzynarodowych rynkach finansowych i wzrostu cen
aktywóww ostatnim okresie, w tym cen akcji i kursów walut gospodarek
wschodzących.
W Polsce utrzymuje się stabilny wzrost gospodarczy, choć dane o produkcji
przemysłowej i budowlano-montażowej sygnalizują, że dynamika PKB w I kw. br.
2/2
mogła być nieznacznie niższa niż w poprzednim kwartale. Wzrost aktywności jest nadal
wspierany przez stabilny wzrost konsumpcji i rosnące inwestycje. Zwiększaniu popytu
konsumpcyjnego sprzyja postępujący wzrost zatrudnieniaoraz poprawa nastrojów
konsumentów. Ponadto inwestycje są wspieraneprzez dobrą sytuację finansowąfirm,
wysokie wykorzystanie ich zdolności produkcyjnychoraz relatywnie korzystne
perspektywy popytu. Towarzyszy temu stabilny wzrost akcji kredytowej. Tempo
wzrostu gospodarczego jest jednocześnie ograniczane przez osłabienie popytu
zewnętrznego.
Ze względu na wciąż ujemną lukę popytową,a także umiarkowaną dynamikę
przeciętnych nominalnych wynagrodzeń w gospodarce nie ma obecnie presji inflacyjnej.
Roczna dynamika cen konsumpcyjnych oraz cen produkcji pozostają ujemne. Do spadku
cen przyczyniają się jednak nadal głównie czynniki zewnętrzne, w szczególności
wcześniejszy silny spadek cen surowców na rynkach światowych oraz niska dynamika
cen w otoczeniu polskiej gospodarki. Towarzyszą temu bardzo niskie oczekiwania
inflacyjne. Utrzymująca się deflacja nie wywiera jednak jak dotądnegatywnego wpływu
na decyzje podmiotów gospodarczych.
W ocenie Rady w najbliższych kwartałach dynamika CPI pozostanie ujemna ze
względu na wcześniejszy silny spadek cen surowcówna rynkach światowych.
Jednocześnie towarzyszyć temubędzie stabilny wzrost gospodarczy, w tym oczekiwany
wzrost dynamiki popytu konsumpcyjnego wspierany rosnącym zatrudnieniem,
prognozowanym przyspieszeniem płacoraz zwiększeniem świadczeń społecznych.
Jednocześnie źródłem niepewnościdla gospodarki –w tym dla kształtowania się cen –
pozostaje ryzyko pogorszenia koniunktury na świecie oraz wahania cen surowców.
Rada podtrzymuje ocenę, że w świetle dostępnych danych i prognoz obecny poziom
stóp sprzyja utrzymaniupolskiej gospodarki na ścieżce zrównoważonego wzrostu oraz
pozwala zachować równowagę makroekonomiczną.
