Warszawa, 15 września 2020 r.
Informacja po posiedzeniu Rady Polityki Pieniężnej
w dniu 15 września 2020r.
Rada podjęła decyzję o utrzymaniu stóp procentowych NBP na niezmienionym
poziomie:
•stopa referencyjna 0,10%;
•stopa lombardowa 0,50%;
•stopa depozytowa 0,00%;
•stopa redyskontowa weksli 0,11%;
•stopa dyskontowa weksli 0,12%.
NBP będzie nadal prowadził operacje zakupu skarbowych papierów wartościowych
oraz dłużnych papierówwartościowych gwarantowanych przez Skarb Państwa na
rynku wtórnym w ramach strukturalnych operacji otwartego rynku. Terminy oraz skala
prowadzonych operacji będą uzależnione od warunków rynkowych.
NBP będzie także oferował kredyt wekslowy przeznaczonyna refinansowanie
kredytów udzielanych przedsiębiorcom przez banki.
Napływające dane potwierdziły, że w II kw. br. nastąpił silny spadek PKB na świecie,
w tym wśród głównych partnerów handlowych Polski. W strefie euro PKB obniżył się o
14,7% r/r.  Wraz z luzowaniem restrykcji epidemicznych w ostatnich miesiącach w wielu
gospodarkach nastąpiła poprawa koniunktury, choć aktywnośćgospodarcza w
większości krajówpozostaje niższa niż przed wybuchem pandemii. Poprawie
koniunktury sprzyjająpodjęte działania fiskalne, a także towarzyszące im poluzowanie
polityki pieniężnej, w tym poprzez obniżenie stópprocentowych oraz skup aktywów.
Jednocześnie utrzymuje się niepewność dotycząca dalszego przebiegupandemii, a także
tempa i trwałości poprawy globalnej koniunktury.
Ceny wielu surowcówna rynkach światowych pozostają wyraźnie niższe niż na
początku roku. Wraz z obniżoną aktywnościągospodarcząoddziałuje to w kierunku
utrzymywania się niskiej inflacji w wielu krajach, w tym ugłównych partnerów
handlowych Polski.
W Polsce dane o PKB za II kw. br. potwierdziływyraźny spadek aktywności
gospodarczej (PKB obniżył się o 8,2%r/r). W II kw. silnie obniżył się zarówno popyt
krajowy, w tym konsumpcja i inwestycje, jak i eksport. Towarzyszył temu spadek liczby
pracujących oraz obniżenie dynamiki wynagrodzeń w gospodarce. Napływające dane
wskazują, że w ostatnich miesiącach nastąpiła poprawa nastrojów oraz ożywienie
aktywności gospodarczej. Jednocześnie inflacja w sierpniu obniżyła się do 2,9% r/r.
Można oczekiwać, że w kolejnych miesiącachkontynuowane będzie ożywienie
aktywności gospodarczej. Będzie temu sprzyjaćdalsza poprawa koniunktury w otoczeniu
polskiej gospodarki oraz działania ze strony polityki gospodarczej, w tym poluzowanie
polityki pieniężnejNBP. Jednocześnie skala oczekiwanego ożywienia aktywności może
być ograniczana przez niepewność dotyczącą dalszego przebiegu i skutków pandemii,
niższą dynamikędochodóworaz słabsze niż w poprzednich latach nastroje podmiotów
gospodarczych. Tempo ożywienia gospodarczego może być także ograniczane przez brak
wyraźnego dostosowania kursu złotego do globalnego wstrząsu wywołanego pandemią
oraz poluzowania polityki pieniężnej NBP.
NBP będzie nadal prowadził operacje zakupu skarbowych papierów wartościowych i
dłużnych papierów wartościowych gwarantowanych przez Skarb Państwa na rynku
wtórnym w ramach strukturalnych operacji otwartego rynku. Celem tych operacji jest
zmiana długoterminowej struktury płynności w sektorze bankowym, zapewnienie
płynności rynku wtórnegoskupowanych papierów wartościowych oraz wzmocnienie
oddziaływania obniżenia stóp procentowych NBP na gospodarkę, tj. wzmocnienie
mechanizmu transmisji monetarnej. Terminy oraz skala prowadzonych operacji będą
uzależnione od warunków rynkowych.
NBP będzie także nadal oferował kredyt wekslowy przeznaczony na refinansowanie
kredytów udzielanych przedsiębiorcom przez banki.
Poluzowanie polityki pieniężnej NBPłagodzi negatywne skutki pandemii,
ograniczając skalę spadku aktywności gospodarczej oraz wspierając dochody
gospodarstw domowych i firm. W efekcie, przyczynia się do ograniczenia spadku
zatrudnienia oraz pogorszenia sytuacji finansowej firm, oddziałując w kierunku
ożywienia gospodarczego. Działania NBP ograniczają ryzyko obniżenia się inflacji poniżej
celu inflacyjnego NBP w średnim okresie oraz –poprzez pozytywny wpływ na sytuację
finansową kredytobiorców –oddziałują w kierunku wzmocnienia stabilności systemu
finansowego.
Rada przyjęła Założenia polityki pieniężnej na rok 2021.
