Warszawa, 5 grudnia 2018 r.
Informacja po posiedzeniu Rady Polityki Pieniężnej
w dniach 4-5 grudnia 2018r.
Rada postanowiła utrzymać stopy procentowe NBP na niezmienionym poziomie:
▪stopa referencyjna 1,50%;
▪stopa lombardowa 2,50%;
▪stopa depozytowa 0,50%;
▪stopa redyskonta weksli 1,75%.
W gospodarce światowejutrzymuje się dobra koniunktura, choćnapływające dane
wskazują najej osłabienie wczęścigospodarek. W strefie euro wzrost PKB w III kw.
obniżył się, a napływające informacje wskazują na stopniowe spowolnianie wzrostu
gospodarczego w tej strefie. W Stanach Zjednoczonych dane o PKB w III kw. potwierdziły,
że koniunktura w tej gospodarce jest wciąż bardzo dobra. Z kolei w Chinach wzrost
aktywności gospodarczejstopniowo się obniża.
Utrzymuje się podwyższonaniepewnośćdotycząca perspektyw globalnej
koniunktury, co wpływa negatywnie na ceny części aktywów na międzynarodowych
rynkach finansowych. Jednocześnie w ostatnim okresie nastąpił wyraźny spadek cen ropy
naftowej na rynkach światowych.
Inflacja w wielu krajach jest nadal podwyższana przez wcześniejszy wzrost cen
energii. Jednocześnie inflacja bazowa w otoczeniu polskiej gospodarki, w tym w strefie
euro, pozostaje umiarkowana.
Europejski Bank Centralny utrzymuje stopy procentowe na poziomiebliskim zera, w
tym stopę depozytowąponiżej zera. Jednocześnie EBC nadal skupuje aktywa finansowe,
choć zapowiada zakończenie ich skupu z końcem 2018 r. Rezerwa Federalna Stanów
Zjednoczonych, po kolejnej podwyżce we wrześniu, w listopadzie utrzymała stopy
procentowe na niezmienionym poziomie.
W Polsce wstępne dane o PKB w III kw.wskazują na utrzymywanie się dobrej
koniunktury. Wzrostowi aktywności gospodarczej nadal sprzyja rosnąca–choć nieco
wolniej niż w poprzednich kwartałach–konsumpcja wspierana przez zwiększające się
zatrudnienie i płace oraz bardzo dobre nastroje konsumentów. W III kw. towarzyszył
temu wyraźny wzrost inwestycji. Wobec relatywnie szybkiego wzrostu popytu krajowego
i osłabienia koniunktury w najbliższymotoczeniu Polski, eksport netto miał ujemny
wkład do wzrostu PKB.
Mimo relatywnie wysokiego wzrostu gospodarczego oraz szybszego niż w ubiegłym
roku wzrostu płac roczna dynamika cen konsumpcyjnychobniżyła się i pozostaje
umiarkowana. Jednocześnieinflacja po wyłączeniu cenżywności i energii jest nadal niska.
W ocenie Rady bieżące informacje wskazują na relatywnie korzystne perspektywy
krajowej koniunktury, choć wkolejnych latach nastąpi prawdopodobnie stopniowe
obniżenie się tempa wzrostu PKB. W 2019 r. inflacja może być podwyższona przez wzrost
cen energii, tj. czynnikpozostający poza oddziaływaniem polityki pieniężnej. Skalę
wzrostu cen energii w 2019 r. będzie prawdopodobnie ograniczał obserwowany w
ostatnich miesiącach spadekcenropy naftowej.W średnim okresie ograniczająco na
dynamikę cen będzie natomiast oddziaływało oczekiwane spowolnienie dynamiki
wzrostu gospodarczego. W efekcie, w horyzoncie oddziaływania polityki pieniężnej
inflacja będzie kształtować sięw pobliżu celu inflacyjnego.
Rada ocenia, że obecny poziom stóp procentowych sprzyjautrzymaniu polskiej
gospodarki na ścieżce zrównoważonego wzrostu oraz pozwala zachować równowagę
makroekonomiczną.
