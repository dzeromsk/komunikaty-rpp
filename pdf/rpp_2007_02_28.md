Narodowy Bank Polski
Rada Polityki Pieniężnej
00-919 Warszawa, ulica Świętokrzyska 11/21, telefon (22) 826 99 55, fax (22) 826 37 51,
telex 81 46 81 nbp.pl
Warszawa, 28 lutego 2007 r.
INFORMACJA PO POSIEDZENIU RADY POLITYKI PIENIĘŻNEJ
w dniach 27-28 lutego 2007 r.
Rada postanowiła utrzymać stopy procentowe NBP na niezmienionym poziomie:
• stopa referencyjna 4,00% w skali rocznej;
• stopa lombardowa 5,50% w skali rocznej;
• stopa depozytowa 2,50% w skali rocznej;
• stopa redyskonta weksli 4,25% w skali rocznej.
==================================================================
Od posiedzenia Rady w styczniu 2007 r. nie zmieniono prognoz inflacji w 2007 r. dla strefy
euro, natomiast nieznacznie obniżono je dla Stanów Zjednoczonych. Nie zmieniono także prognoz
wzrostu gospodarczego na 2007 r. dla strefy euro, natomiast dla Stanów Zjednoczonych te
prognozy zostały podwyższone. W styczniu roczna inflacja w strefie euro nie zmieniła się (1,9%),
natomiast w Stanach Zjednoczonych obniżyła się (z 2,5% r/r w grudniu 2006 r. do 2,1%).Od
styczniowego posiedzenia Rady bieżąca cena ropy naftowej wzrosła o 2,9 USD (tj. 5,3%),
natomiast nieznacznie obniżyła się prognozowana na lata 2007-2008 cena tego surowca.
Dane GUS za styczeń 2007 r. dotyczące produkcji przemysłowej, produkcji budowlano-
montażowej oraz sprzedaży detalicznej wskazują na utrzymywanie się wysokiego poziomu
aktywności gospodarczej. Wzrost produkcji przemysłowej w styczniu 2007 r. był wyraźnie wyższy
od oczekiwań analityków NBP oraz ośrodków zewnętrznych i wyniósł 15,6% r/r (wobec 5,9% r/r w
grudniu), a po wyeliminowaniuczynników sezonowych 15,5% r/r (wobec 10,5% w grudniu).
Znacznie wyższy od oczekiwań okazał się wzrost produkcji budowlano-monta
żowej, który wyniósł
60,8% r/r (wobec 17,9% r/r w grudniu), a po wyeliminowaniuczynników sezonowych 30,1% r/r
(wobec 15,5% w grudniu). Do silnego zwiększenia rocznej dynamiki produkcji budowlano-
montażowej w styczniu przyczyniły się wyjątkowo korzystne warunki atmosferyczne na tle
szczególnie niekorzystnych warunków rok wcześniej.W styczniu przyspieszył także wzrost
sprzedaży detalicznej (do 16,5% r/r w ujęciu nominalnym wobec 13,3% r/r w grudniu).
Od połowy 2005 r. utrzymuje się wysokie tempo wzrostu kredytów konsumpcyjnych
(wzrost o 22,5% r/r w styczniu). Nadal przyspiesza wzrost kredytów mieszkaniowych (do 58,3% r/r
w styczniu). Utrzymuje się też znaczny wzrost kredytów dla przedsiębiorstw (o 13,3% r/r w
styczniu). Obserwowany obecnie wzrost kredytów dla przedsiębiorstw, przy ich dużych środkach
własnych związanych z bardzo dobrymi wynikami finansowymi w 2006 r., może zapowiadać
utrwalenie wysokiej dynamiki inwestycji.
Szybkiemu wzrostowi gospodarczemu towarzyszy dynamicznie rosnący popyt na pracę.
Według Badania Aktywności Ekonomicznej Ludności, w IV kw. 2006 r. liczba pracujących
wzrosła o 3,6% r/r (wobec 3,9% w III kw.), natomiast stopa bezrobocia obniżyła się do 12,2%
(wobec 16,7% rok wcześniej). Szybkiemu wzrostowi liczby pracujących i spadkowi bezrobocia
towarzyszył utrzymują
cy się od I kw. 2006 r. spadek liczby aktywnych zawodowo (o 1,7% r/r w IV
kw.). W styczniu wzrost zatrudnienia w przedsiębiorstwach wyniósł 3,8% r/r (wobec 4,1% r/r w
grudniu), a stopa bezrobocia według danych z urzędów pracy wyniosła 15,1% (wobec 18,0% rok
wcześniej).
-2 -
Wzrostowi gospodarczemu towarzyszy także wysokie tempo wzrostu wynagrodzeń. W IV
kw. 2006 r. płace w gospodarce wzrosły nominalnie o 5,3% r/r (wobec 5,0% r/r w III kw.). W
styczniu wzrost nominalnych płac w przedsiębiorstwach wyniósł 7,8% r/r wobec 8,5% r/r w
grudniu. Na roczną dynamikę płac w styczniu wpłynęły przesunięcia jednorazowych składników
wynagrodzeń w niektórych sekcjach. Według szacunków NBP, po usunięciu wpływu tych
przesunięć, wzrost płac wyniósł w styczniu 6,5% r/r wobec 6,2% r/r w grudniu. Dane o
wynagrodzeniach i liczbie pracujących w gospodarce w IV kw. 2006 r. w połączeniu z implikowaną
na podstawie wstępnych danych GUS dynamiką PKB wskazują, że w IV kw. obniżyła się dynamika
jednostkowych kosztów pracy w gospodarce (z 3,0% r/r w III kw. do 2,4% r/r). W
przedsiębiorstwach przemysłowych wydajność pracy rośnie nadal szybciej niż wynagrodzenia,
czego efektem jest spadek jednostkowych kosztów pracy w tymsektorze (o 3,2% r/r w styczniu).
Niezbędnym warunkiem trwałego utrzymania wysokiego tempa wzrostu gospodarczego, nie
stwarzającego ryzyka dla realizacji celu inflacyjnego jest wzrost płac nie wyższy niż wzrost
wydajności pracy. Wymaga to silnego i nastawionego na efektywność nadzoru właścicielskiego w
przedsiębiorstwach, co na ogół lepiej realizowane jest w warunkach własności prywatnej. Wymaga
to także dyscypliny płac w sektorze publicznym.
W styczniu roczne tempo wzrostu cen konsumpcyjnych zwiększyło się do 1,7% (z 1,4% w
grudniu). W lutym oczekiwania inflacyjne gospodarstw domowych wyniosły 1,4% r/r (wobec 1,5%
w styczniu). W styczniu roczne tempo wzrostu cen produkcji sprzedanej przemysłu wyniosło 2,9%
wobec 2,6% w grudniu (tj. wzrost o 0,5% m/m wobec spadku o 0,5% m/m w grudniu), przy czym
w przemyśle przetwórczym wyniosło ono 2,1% (wobec 1,5% w grudniu). W styczniu nominalny
efektywny kurs złotego pozostawał stabilny i był zbliżony do poziomu sprzed roku.
W ocenie Rady, w krótkim okresie inflacja CPI będzie wyraźnie niższa niż wskazuje
projekcja styczniowa. Również inflacja bazowa netto może ukształtować się na poziomie
wyraźnie niższym niż przewiduje projekcja.
W średnim okresie może wystąpić stopniowe zwiększenie dynamiki płac prowadzące
do wzrostu inflacji. Rada ocenia, że wzrost inflacji będzie prawdopodobnie umiarkowany, o
ile utrzyma się wysokie tempo wzrostu wydajności oraz niska dynamika cen zewnętrznych,
związana z procesem globalizacji i towarzyszącym jej wzrostem konkurencji na rynku dóbr i
usług podlegających wymianie międzynarodowej.
Rada uznała, że obecny poziom stóp procentowych NBP umożliwia utrzymanie inflacji
w średnim okresie w pobliżu celu 2,5%. Ustabilizowanie inflacji na poziomie celu i stworzenie
w ten sposób warunków dla stabilnego długofalowego wzrostu gospodarczego może jednak
wymagać zacieśnienia polityki pieniężnej. Przyszłe decyzje Rady będą zależeć w dużej mierze
od tego, czy rosnąca aktywność gospodarcza będzie mieć bardziej trwały charakter, a także
od kształtowania się innych elementów procesów gospodarczych w Polsce i na świecie oraz ich
wpływu na perspektywy inflacji w Polsce.
Zdaniem Rady obserwowane obecnie wysokie tempo wzrostu gospodarczego stwarza
dogodne warunki dla przeprowadzenia reform powodujących trwałe ograniczenie nierównowagi
finansów publicznych. Rada podtrzymuje przekonanie, że najbardziej korzystna dla Polski byłaby
realizacja strategii gospodarczej nastawionej na stworzenie warunków zapewniających
wprowadzenie euro w najbliższym możliwym terminie. Ograniczenie nierównowagi finansów
publicznych samo w sobie, a także przez stworzenie warunków umożliwiających wprowadzenie
euro, przyczyniłoby się do przyspieszenia długofalowego wzrostu gospodarczego.
Następne posiedzenie Rady odbędzie się w dniach 27-28 marca 2007 r.
