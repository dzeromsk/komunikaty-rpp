I. Ocena sytuacji gospodarczej
Ogólna ocena sytuacji gospodarczej nie zmieniła się od poprzedniego
posiedzenia RPP. Gospodarka w II kwartale wzrasta w tempie około 0,5%
PKB a przyrost bezrobocia został wyhamowany.
Zgodnie z danymi GUS w I kwartale 2002 r. roczna dynamika popytu
krajowego ukształtowała się na poziomie 0% (wobec –2,9% w IV kwartale
2001 r.), a tempo wzrostu PKB w I kwartale 2002 r. uległo nieznacznemu
przyspieszeniu do około 0,5% (0,2% w IV kwartale 2001).
W czerwcu nastąpił wzrost produkcji sprzedanej przemysłu o 2,2%. Spadek
produkcji górnictwa i kopalnictwa był w czerwcu mniejszy niż w ostatnich
miesiącach, wyższe było tempo wzrostu sekcji wytwarzanie i zaopatrzenie w
energię elektryczną, gaz i wodę. Od kilku miesięcy nie zmieniają się również
tendencje w poszczególnych działach przemysłu przetwórczego. Wyraźne
tendencje wzrostowe występują w przemysłach wytwarzających głównie
dobra konsumpcyjne i jednocześnie z dużym udziałem eksportu (np.
produkcja sprzętu i urządzeń rtv, wyrobów gumowych i z tworzyw
sztucznych, wyrobów z metali). Utrzymują się tendencje spadkowe w
działach wytwarzających dobra konsumpcyjne nie wytrzymujących
konkurencji cenowej z tanim importem (odzieżowy, skórzany) oraz dobra
zaopatrzeniowe (produkcja metali, koksu i produktów rafinacji ropy
naftowej).
Po dwóch miesiącach zmniejszenia skali spadku produkcji budownictwa, w
czerwcu ponownie zanotowano obniżenie produkcji o więcej niż 10%. Nie
zmieniło to jednak występującej w poprzednich miesiącach tendencji
powolnego wyhamowywania spadkowego trendu produkcji budowlano
montażowej.
Dynamika produkcji sprzedanej przemysłu i produkcji budowlano-
montażowej w ostatnich trzech miesiącach wskazuje, że dynamika wzrostu
wartości dodanej brutto w gospodarce w II kwartale br. utrzymała się na
poziomie około 0,5%.
Przewidywane przyspieszenie wzrostu gospodarczego w strefie euro
sprzyjać będzie ożywieniu w polskim eksporcie, a następnie poprawie
klimatu inwestycyjnego. Obserwowany w kwietniu i maju br. roczny wzrost
eksportu, w połączeniu z wynikami badań koniunktury IRG SGH w czerwcu
br. wskazującymi na wzrost zamówień eksportowych, świadczy o
zwiększającym się popycie zagranicznym na polskie towary.
Najnowsze dane potwierdzają, że w sektorze przedsiębiorstw następuje
umiarkowany wzrost płac. W okresie styczeń-czerwiec br. przeciętne
wynagrodzenie w przedsiębiorstwach było o 4,4% wyższe niż w
analogicznym okresie 2001 r. Realny wzrost płac wyniósł 1,6% i był wyższy
niż przed rokiem. Czerwiec br. pierwszym miesiącem od lutego 2001 r., w
którym przeciętne zatrudnienie w sektorze przedsiębiorstw nie obniżyło się
w stosunku do poprzedniego miesiąca.
Sytuacja na rynku pracy wskazuje, że nie należy jednak przewidywać
istotnego przyspieszenia wzrostu płac w najbliższych miesiącach.
tempo wzrostu PKB
w I kwartale 2002 r.
uległo nieznacznemu
przyspieszeniu do
około 0,5%
w czerwcu nastąpił
wzrost produkcji
sprzedanej
przemysłu
poprawa sytuacji
gospodarczej na
świecie powinna
sprzyjać
stopniowemu
ożywieniu
gospodarczemu w
Polsce
w sektorze
przedsiębiorstw
następuje
umiarkowany
wzrost płac
2
II. Sytuacja w sektorze finansów publicznych
Dane o wykonaniu budżetu państwa wskazują, że nie widać większych
zagrożeń dla realizacji Ustawy budżetowej na rok 2002. Istnieje jednak
niebezpieczeństwo, że deficyt ekonomiczny będzie wyższy w związku z
sytuacją funduszy celowych. Deficyt ekonomiczny sektora finansów
publicznych utrzyma się w 2002 r. na bardzo wysokim poziomie (5% PKB),
negatywnie wpływając na perspektywy wzrostu gospodarczego. Wysoka
podaż papierów skarbowych niezbędna dla sfinansowania potrzeb
pożyczkowych budżetu, ogranicza możliwości finansowania rozwoju
przedsiębiorstw i jest źródłem napływu kapitału, który może spowodować
umocnienie kursu złotego, mimo iż nie przyczynia się do poprawy
konkurencyjności przedsiębiorstw.
Utrzymuje się niepewność co do sytuacji finansów publicznych w 2003 r. i
w kolejnych latach. Rząd przyjął Założenia do projektu budżetu państwa na
rok 2003, zgodnie z którymi deficyt budżetu ma wzrosnąć do 43 mld zł. W
sytuacji prognozowanego przyspieszenia wzrostu gospodarczego
oznaczałoby to dalsze rozluźnienie polityki fiskalnej ograniczające pole
manewru polityki monetarnej.
RPP pozytywnie ocenia deklaracje nowego Ministra Finansów, że będzie
dążył do ograniczenia deficytu w 2003 r. oraz naprawy finansów
publicznych w kolejnych latach. Czynnikiem ryzyka dla stabilności
finansów publicznych jest zapowiadane zaangażowania państwa na
poziomie mikroekonomicznym (umorzenia zaległości podatkowych,
gwarancje dla firm, zwolnienia podatkowe) oraz zwiększenie finansowania
przedsięwzięć inwestycyjnych poprzez udzielanie gwarancji i poręczeń.
Pełna ocena zamierzeń rządu będzie jednak możliwa dopiero po ich
konkretyzacji.
III. Podaż pieniądza, kredyty, stopy procentowe, kurs walutowy
W porównaniu do sytuacji przed miesiącem ocena sytuacji monetarnej nie
uległa zasadniczym zmianom, choć osłabienie się waluty krajowej
doprowadziło do zmniejszenia stopnia restrykcyjności polityki pieniężnej.
Dane monetarne wskazują, że mimo niskiej dynamiki szerokich agregatów
monetarnych istnieją w tej dziedzinie pewne zagrożenia dla przyszłej
inflacji.
Roczna dynamika podaży pieniądza M3 utrzymuje się co prawda na niskim
poziomie, a w porównaniu z majem obniżyła się z 3,6% do 3,0%, jednakże
utrzymuje się wysokie tempo wzrostu gotówki w obiegu (17,8% w maju i
17,9% w czerwcu). Wzrost gotówki w obiegu wygląda szczególnie
niepokojąco na tle obniżającej się skłonności do oszczędzania gospodarstw
domowych i związanego z tym spadku depozytów gospodarstw domowych.
W czerwcu br. zanotowano spadek sumy depozytów gospodarstw
domowych w porównaniu do stanu w poprzednim miesiącu, a roczne tempo
wzrostu depozytów obniżyło się w czerwcu w porównaniu z majem z 1,5%
do 0,3%. Przyspieszenie dynamiki konsumpcji w powiązaniu ze wzrostem
zasobów gotówki i spadkiem depozytów na rachunkach bankowych jest
zjawiskiem niepokojącym, świadczącym o zmniejszeniu się stopy
deficyt ekonomiczny
sektora finansów
publicznych
utrzyma się w 2002r.
na bardzo wysokim
poziomie
utrzymuje się
niepewność co do
sytuacji finansów
publicznych w
2003r. i w kolejnych
latach
mimo niskiej
dynamiki szerokich
agregatów
monetarnych istnieją
czynniki ryzyka dla
przyszłej inflacji:
wzrost obiegu
gotówkowego
towarzyszący
spadkowi depozytów
3
oszczędności sektora gospodarstw domowych, na co niewątpliwy wpływ ma
spadek atrakcyjności lokat bankowych.
Roczna dynamika kredytu dla gospodarstw domowych obniżyła się z 16,3%
przed miesiącem do 15,3%. Kredyty dla przedsiębiorstw, po 3 miesiącach
spadku odpowiednio o 1,8%; 1,9% i 0,3%, w czerwcu br. były o 2% wyższe
niż przed rokiem, co wynika w części z deprecjacji złotego.
W ostatnim okresie nastąpiło osłabienie kursu złotego w stosunku do kursu
euro i dolara. W większym stopniu złoty osłabił się w stosunku do euro, co
wynikało z wzmocnienia się kursu euro, które 15 lipca br. przekroczyło
poziom 1:1 do dolara. Utrzymanie kursu na podwyższonym poziomie jest
czynnikiem zwiększającym ceny krajowe produkcji przemysłowej, np.
rafinerie podniosły już ceny paliw na rynku krajowym.
W czerwcu br. ceny produkcji sprzedanej przemysłu były o 0,1% wyższe niż
przed miesiącem, a dynamika roczna wzrosła z 0,5% w maju do 1,1%. Po
raz pierwszy od maja ubiegłego roku ceny produkcji w przetwórstwie
przemysłowym były wyższe (o 0,1%) niż w analogicznym miesiącu
poprzedniego roku. Wzrost dynamiki cen produkcji, a zwłaszcza
przetwórstwa przemysłowego, może jednak być w części symptomem
wzrostu popytu: przedsiębiorstwa wraz ze wzrostem produkcji starają się
„odzyskać” pierwotną rentowność.
Jeżeli nie dojdzie do dalszej znacznej deprecjacji kursu złotego, to
dotychczas obserwowane osłabienie kursu złotego nie powinno zagrozić
realizacji tegorocznego i przyszłorocznego celu inflacyjnego.
IV. Ceny, oczekiwania inflacyjne
W czerwcu br. w wyniku dalszego spadku cen żywności oraz spadku cen
paliw, roczny wskaźnik cen towarów i usług konsumpcyjnych obniżył się z
1,9% do 1,6%. W znacznie mniejszym stopniu obniżyły się wszystkie miary
inflacji bazowej.
Niska inflacja czerwcowa, zgodna z oczekiwaniami RPP, jest związana z
sezonowym spadkiem cen żywności.
Kształtowanie się inflacji na niskim poziomie sprzyja wzmocnieniu niskich
oczekiwań inflacyjnych. W lipcu br. struktura odpowiedzi na pytania ankiety
badającej oczekiwania inflacyjne osób prywatnych wprawdzie nieznacznie
się pogorszyła. Jednak dzięki znacznemu spadkowi inflacji bieżącej w maju,
miara oczekiwań inflacyjnych gospodarstw domowych obniżyła się. Spadły
oczekiwania inflacyjne analityków bankowych. Obecnie przewidują oni, że
inflacja w grudniu br. wyniesie 2,8% wobec 3,3% przed miesiącem, a za 11
miesięcy – 3,4% wobec 3,6% przed miesiącem.
w ostatnim okresie
nastąpiło osłabienie
kursu złotego,
którego utrzymanie
może zwiększać ceny
produkcji
przemysłowej
niska inflacja
czerwcowa, zgodna z
oczekiwaniami RPP,
jest związana z
sezonowym
spadkiem cen
żywności
kształtowanie się
inflacji na niskim
poziomie sprzyja
wzmocnieniu niskich
oczekiwań
inflacyjnych
